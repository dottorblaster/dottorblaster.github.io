---
layout: post
status: publish
published: true
title: "Ubuntu 17.10 avrà una dock tutta sua con blackjack e squillo di lusso"
date: 2017-08-05 00:41:55 +0200
categories:
- Linux
tags:
- ubuntu
- gnome
- gnome shell
- dock
---

![GNOME Shell](https://gitlab.com/dottorblaster/blog-images/raw/master/images/gnome3_prod.png)

Proprio oggi ho letto su [OMGUbuntu](http://feedproxy.google.com/~r/d0od/~3/DldoDuT26Fg/phew-ubuntu-17-10-will-desktop-dock) che **Ubuntu 17.10** non solo utilizzerà GNOME Shell, cosa di cui già si sapeva da tempo e che a me fa solo piacere, ma che oltretutto l'ambiente desktop di Canonical sarà corredato da una dock basata sulla celeberrima **Dash To Dock** per GNOME, ma non identica.

Questa secondo me è una grandissima opportunità per **GNOME**; sicuramente gli utenti Ubuntu avranno qualcosa a cui sono stati sempre abituati – e sinceramente io sui miei desktop ho cercato sempre un'esperienza di quel tipo, con dock e tutto il resto – mentre dall'altro lato gli sviluppatori sia di GNOME che dell'estensione più amata dagli "gnomisti" avranno qualcuno che gli fornisca degli spunti alternativi.

La cosa che mi fa più piacere insomma non è che Ubuntu torni ad adottare GNOME come **desktop environment**, ma che ci sia una ventata di novità nel panorama Linux desktop grazie a questo, e che ci possa essere un graditissimo (si spera) spunto esterno per rendere GNOME "great again".
