---
layout: post
status: publish
published: true
title: WhatsApp per desktop (?)
date: 2016-05-12 08:57:45 +0200
categories:
- Tech
tags:
- web
- whatsapp
- electron
---

![WhatsApp Desktop App](http://i68.tinypic.com/zl57va.png)

Tra una cosa e l'altra ho visto che un paio di giorni fa è stata rilasciata una **desktop app per WhatsApp**; incuriosito sono andato a cercare dettagli e ad esaminarla – anche se purtroppo ho riscontrato esattamente le stesse criticità della versione web.

Dato che, ovviamente, questa WhatsApp "desktop app" non è nient'altro che un **wrapper Electron** che ripropone la **versione web** con un'icona dedicata. Il che significa che le performance non sono stellari (e non sto parlando del fatto che sia una web app in generale: le performance di WhatsApp Web sono abbastanza becere in confronto ad altre webapp come, beh, [Webogram](https://web.telegram.org)), e ovviamente tocca tenere il telefono acceso e collegato altrimenti non te ne fai niente.

E niente, via anche questa. Magari al prossimo giro WhatsApp potrebbe decidere di darci un **attrezzo che funziona**. Nel frattempo potreste considerare di passare a [Telegram](https://telegram.org/) :-D

Tra l'altro, devo dire che sono rimasto sorpreso: mi sono fatto un giro su [ChitChat](https://github.com/stonesam92/ChitChat), un progetto **open source** (per Mac) che fa grossomodo la stessa cosa, e c'è una stupenda [comparativa](https://github.com/stonesam92/ChitChat/issues/142) nelle issue, molto utile visto anche che a livello estetico le due app sono **identiche**; eppure quella open sembra tenere botta eccellentemente.
