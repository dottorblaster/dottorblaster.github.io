---
layout: link
status: publish
published: true
title: "L'origine del window switcher"
origlink: https://www.folklore.org/StoryView.py?project=Macintosh&story=Switcher.txt
date: 2018-01-21 21:40:11 +0100
categories:
- Tech
tags:
- macos
- alt tab
- window switcher
- desktop
---

In questi giorni mi sono concesso un po' di completo relax, e nel relax ho cominciato a smaltire un po' di arretrati di Pocket, arrivando alla [review dell'iPhone X su Daring Fireball](https://daringfireball.net/2017/12/the_iphone_x). No, non ho comprato un iPhone X, no, non lo farò, ma trovo il modo di scrivere di John veramente scorrevole e stimolante; la chicca che ho trovato a poca distanza dall'inizio è lo **Switcher**, di cui non sapevo assolutamente nulla.

> "Excuse me," he told us, as he pressed a key combination on his keyboard, his monitor screen instantly changing to a different program. He talked on the phone for a minute or two, occasionally typing, before he finished the conversation and pressed a key combination to switch back to his Thunderscan notes.

Oggi, nel 2018, con un colpo di `Alt-Tab` possiamo passare in un secondo dal browser alla suite ufficio, dal terminale all'editor di testo. Possiamo cominciare a scrivere alla nostra fiamma in mezzo secondo. Possiamo far finta di lavorare mentre guardiamo Facebook[^1].

**Andy Hertzfeld** ha scritto il primo window switcher per Mac, in un'epoca in cui scrivere questo tipo di applicazioni era veramente, veramente difficile. Personalmente sono molto affezionato al mio `Alt-Tab` sin dai primi anni con **Linux**, e leggere la storia di come è stata concepita questa funzionalità devo dire che è stato emozionante.

A conti fatti, per parecchi nerd come me, Hertzfeld è responsabile di una parte del computing desktop come lo conosciamo oggi. Switcher è stato integrato successivamente in MacOS Classic, continuando ad evolvere fino ad OS X con l'implementazione "attuale". Nel frattempo anche Windows e Linux hanno implementato i loro window switcher: tutto per via di questa storia, che trovo straordinariamente affascinante.

[^1]: Se un mio datore di lavoro presente, passato o futuro dovesse inciampare in questo post, ci tengo a specificare che è solo un esempio dei molti possibili.
