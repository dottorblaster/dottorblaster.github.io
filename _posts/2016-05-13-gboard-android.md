---
layout: post
status: publish
published: true
title: Gboard per Android potrebbe essere irrilevante
date: 2016-05-13 17:24:01 +0200
categories:
- Android
tags:
- android
- ios
- gboard
- app
---

Ho già visto un paio di articoli leggermente caustici sul fatto che **Google** non abbia introdotto la sua **Gboard su Android**, ma abbia privilegiato prima **iOS**. In realtà, mi sembra una querelle abbastanza senza senso anche solo come pensiero, mica per altro ma perché ci sono un paio di ragioni fondamentali per cui ritengo il suo arrivo su Android poco rilevante.

### La tastiera Google
Android ha la **tastiera Google**, che racchiude alcune tra le funzionalità più smart disponibili nel telefono, come la dettatura. Non è esattamente la stessa cosa, ma sicuramente Google potrebbe arrivare ad implementare le funzionalità di Gboard direttamente nella tastiera Android nativa, come confermano anche [svariate fonti](http://www.androidworld.it/2016/05/13/funzionalita-gboard-android-397160/).

Io dal canto mio ho disabilitato parecchia roba, preferisco una **tastiera che fa la tastiera**, senza impicci.

### Android stesso
**Android** è un sistema operativo pesantemente contaminato, come esperienza utente, da Google. Vuoi una funzionalità di ricerca spinta? Se non hai modificato troppo il comportamento del device che usi, probabilmente ce l'hai direttamente nella home screen.

La mossa di Google è interessante, perché le **tastiere secondarie** si sono rivelate un elemento affascinante per gli utenti iOS. Per gli utenti Android temo non sia lo stesso. In conclusione, quindi, le funzionalità di Gboard potrebbero non essere un gamechanger per Android alla stessa maniera di come lo sono per iOS.
