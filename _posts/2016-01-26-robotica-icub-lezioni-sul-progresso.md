---
layout: post
status: publish
published: true
title: Sorprese inaspettate e pillole di robotica
date: 2016-01-26 23:47:44 +0100
categories:
- Tech
tags:
- robotica
- tensorflow
- AI
---

L'altra sera sono stato a Lezioni sul Progresso, invitato da Telecom per seguire l'evento. Devo dire che mi sono divertito un sacco, complice il mio interesse per la tecnologia (scontato), e il fatto che ci fosse Elio sul palco. Insieme a Elio, il professor **Giorgio Metta** di cui purtroppo non ho mai sentito parlare fino a ieri sera.

Dico purtroppo, perché chiaramente si è parlato molto dell'iCub, ovvero il robot umanoide che stanno sviluppando lui e la sua divisione di nerdoni nell'iCub Facility all'Istituto Italiano di Tecnologia, e di come i robot ci assisteranno nei decenni a venire. La cosa veramente intrigante sarebbe stata parlare di decisioni etiche compiute dalle macchine e di **tecnologie aperte**, sulle quali ho inviato un [paio](https://twitter.com/dottorblaster/status/691730267128664064) di [tweet](https://twitter.com/dottorblaster/status/691731415826849794) che purtroppo non sono stati portati all'attenzione degli speaker.

Nonostante questo, ho ricevuto delle risposte interessanti durante la chiacchierata che avveniva sul palco: [Silvio](https://twitter.com/peguaIT) mi ha informato infatti che tutto il software su cui è basato iCub è **open source**. La prima cosa interessante che ho visto è proprio il framework di deep learning [Caffe](http://caffe.berkeleyvision.org/), e solo in seguito sono stato indirizzato sul [GitHub degli iCub-isti](https://github.com/robotology), che contiene tantissimo materiale a cui vale la pena dare una scorsa anche solo per leggersi cosa diamine sta alla base di un androide antropomorfo.

Devo dire che sono rimasto straordinariamente impressionato, sia dai miei follower (:-D) che dalla discussione che è stata intavolata; e ovviamente, a questo punto auguro tutta la fortuna possibile ai ragazzi che collaborano su iCub, perché **il mondo ha bisogno anche di questo**.

