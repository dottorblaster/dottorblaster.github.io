---
layout: post
status: publish
published: true
title: "openSUSE membership (aka: non sapevo di poter essere più di un contributor)"
date: 2025-02-16 19:18:23 +0100
categories: 
- Linux
tags: 
- SUSE
- openSUSE
- linux
---


Dato che ormai è parecchio tempo che contribuisco a **openSUSE** in maniera attiva (principalmente mantenendo aggiornato insieme a un manipolo di bravi il pacchetto di **Elixir**) ho trovato il coraggio e il tempo di sottopormi al processo di assegnazione della membership all'interno del progetto.

Lo status di membro è una cosa incognita, e ne sto appunto parlando perché rispetto alle decine (se non centinaia) di persone che ogni giorno inviano patch e documentazione secondo me non gli viene data abbastanza attenzione. Innanzi tutto se siete interessati a **contribuire a una distribuzione Linux** vi consiglio di leggere la [pagina wiki associata](https://en.opensuse.org/openSUSE:Members).

Dopodiché, nel mio caso è andato tutto molto bene dato che ho partecipato parlando di openSUSE a varie iniziative e conferenze, oltre al codice. Se siete italiani e avete contribuito in maniera costante e misurabile vi consiglio di richiedere la membership perché così almeno potete:

- Sfoggiare l'IRC cloak (se siete anziani)
- Sfoggiare l'indirizzo email `@opensuse.org`
- Essere su Planet SUSE
- Partecipare alle elezioni del board
- Essere eletti nel board

In realtà le funzioni del board di openSUSE sono parecchio limitate, si tratta per lo più di organizzazione ad alto livello, ma se volete avere un impatto maggiore è sicuramente una cosa da prendere in considerazione. In particolare negli ultimi tempi ho avuto modo di constatare che, appunto, lo status di openSUSE Member è qualcosa di abbastanza misconosciuto.

Dopo di me è stato anche accolto a braccia apertissime il buon [Paolo](https://codiceinsicuro.it/) che, io non lo sapevo, è maintainer della [ZSH](https://build.opensuse.org/package/show/shells/zsh) che uso tutti i giorni su tutti i miei setup, quindi ne aveva molto più diritto di me :-D
