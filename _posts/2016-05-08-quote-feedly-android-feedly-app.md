---
layout: post
status: publish
published: true
title: Quote è il client Feedly per Android definitivo
date: 2016-05-08 17:57:20 +0200
categories:
- Android
tags:
- android
- feedly
---

![Quote for Android](http://i64.tinypic.com/1589ibo.jpg)

È un bel po' che non scrivo qui, ma ultimamente mi sono immerso senza accorgermene in uno studio matto e disperatissimo di **The Linux Programming Interface**.

Adesso però non sono qui per parlare di questo, ma di Feedly e della sua applicazione Android, che non mi ha mai soddisfatto. Viceversa, avevo trovato una validissima app per agire come client di **Feedly**, che era Press, ma dopo l'aggiornamento di Android alle nuove specifiche Material Design, non è che fosse stata mai aggiornata; il mio problema visivo e di aggiornamento del client è stato risolto da [Matteo Villa](http://mvilla.it/), lo stesso geniaccio dietro Fenix (un ottimo client per Twitter), che ha scritto Quote.

**Quote** è un client Feedly con tutte le caratteristiche che adoro. L'interfaccia grafica è veramente bella a vedersi, con la possibilità di cambiare sia tema che font per la lettura, e di cambiare anche il modo in cui vengono visualizzate le thumbnail nella lista degli articoli. Ovviamente c'è anche il supporto a **Readability**, e - cosa più importante - quando condivido gli articoli da qualche parte li condivide nel modo giusto, associando al link anche il titolo o permettendo di fare sharing dell'URL "as is".

Mi domandavo quanto ci avrebbe messo ad arrivare quest'app, che **fa esattamente quello che serve a me come serve a me**. E la cosa sorprendente è che per quanto i vari Paperboy, Palabre, FeedlyReader siano buoni, non arrivano a questo livello né come bellezza o funzionalità della UI, tantomeno come grado di funzionalità dell'applicazione. C'è chi fa troppo, ma lo fa in modi che non ti aspetti, e chi fa poco e male.

[Quote](https://play.google.com/store/apps/details?id=it.mvilla.android.quote) è la mia scelta come **client Feedly per Android**, e infatti l'ho comprata subito in modo da sostenere gli sviluppi futuri. Con un grosso in bocca al lupo a [Matteo](https://twitter.com/mttvll) :-)
