---
layout: link
status: publish
published: true
title: KDE Connect on Github
origlink: https://albertvaka.wordpress.com/2015/08/15/kde-connect-on-github/
date: 2015-08-25 18:01:00 +0100
categories:
- Open Source
tags:
- kde
- git
- github
---

KDE Connect ha da adesso anche un mirror su **GitHub**. Non è la notizia in sé che mi affascina, molti progetti ormai sono ospitati da GitHub o comunque hanno un mirror da quelle parti per facilitare **contributi esterni**, tuttavia continua ad emergere una piccola questione di fondo: nonostante GitHub abbia molto del proprio core open source, non è **tutto** open source, meno che mai chiaramente free software.

> [...] makes it easier for new developers to get involved and send contributions, like these pull requests. Of course, I have no plan to drop KDE’s Git repo: Github is not free software and we want to make sure our code is always accessible through our floss-based infrastructure.

Lungi da me ergermi a paladino del **free software**, anche perché è un'ideologia che poco mi appartiene (credo molto di più nei valori espressi da [OSI](http://opensource.org/about), nello sviluppo di software come somma delle parti), però c'è da sottolineare il paradosso per cui anche se ormai la filosofia **open source** è un approccio che viene perpetrato in parecchi progetti, è proprio GitHub, che possiamo considerare una delle aziende più influenti su questa tematica, a proporne la versione più spuria e selettiva; quel "questo si, questo no" che ai più idealisti dà fastidio.

E lo dà davvero: leggetevi i commenti in risposta al post che linko, ne vale la pena. È una discussione, quella sotto questo post di **Albert Vaca**, che mette in gioco degli ideali, chiaramente anche in quanto facenti parte del manifesto di KDE, portata comunque avanti in maniera costruttiva.
