---
layout: post
status: publish
published: true
title: Making Jack the dull boy
date: 2016-06-24 14:49:45 +0200
categories:
- Tech
tags:
- apple
- xiaomi
- android
- cuffie
- audio
---

![Headphone jack](https://c1.staticflickr.com/9/8587/15893585805_e985f86cb8_h.jpg)

Ho un mucchio di roba da scrivere, ma esattamente come [Joey](http://www.omgubuntu.co.uk/2016/06/guess-write-flatpak-im-finding-hard) sono un procrastinatore seriale e piuttosto che parlare di questioni serie voglio virare verso il faceto. Parliamo quindi un po' di Apple che vuole **rimuovere il connettore jack audio** (secondo rumor più o meno confermati) dal prossimo iPhone. A me sinceramente non è che interessi tantissimo, ma è innegabile che le scelte di Apple abbiano un impatto su come gli altri produttori costruiscono le proprie soluzioni.

Non ho letto molto sulla cosa: ho letto sostanzialmente poche fonti, di cui la più presente è stata Daring Fireball, su cui **John Gruber** riporta ripetutamente la sua opinione positiva riguardo questa scelta:

- [Headphone jacks are the new floppy drives](http://daringfireball.net/2016/06/headphone_jacks_are_the_new_floppy_drives)
- [Joanna Stern cuts the cheese](http://daringfireball.net/linked/2016/06/22/stern-macbook-spectre)
- [Long-term goals, short-term annoyances](http://daringfireball.net/linked/2016/06/23/mrgan-longterm-shortterm)

Ora, io sono particolarmente d'accordo con questo punto di vista:

> Removing the iPhone headphone jack is a fine long-term goal. Complaining about the short-term annoyances is also fine. These are compatible.

Tuttavia penso che Apple la stia facendo un po' fuori dal vaso. Mica per altro: è che secondo me la **tray del CD rimossa dal Macbook Air** non portò così tanto casino nell'ecosistema dei laptop; la **rimozione del floppy drive** nemmeno.

La rimozione di un alimentatore SafeMag a bordo dell'ultimo Macbook, viceversa, in favore di un unico **slot USB-C** a mio parere compromette l'usabilità del dispositivo, ponendo l'utente davanti a due scelte: o colleghi un dispositivo tramite USB, o carichi il portatile. Allo stesso modo, **considerare l'attacco delle cuffie solo tramite Thunderbolt**, di fatto mi sembra che vada nella stessa direzione.

Guardando con un po' di visione di confluenza (grazie [Ludovico](https://twitter.com/cafaludo) per questo splendido termine che mi hai insegnato) gli eventi, probabilmente Apple sta tentando di convincere i suoi utenti – e il resto del mercato, come side effect – a **collegare ogni cosa tramite Bluetooth**.

Non è detto che sia un errore. È sicuramente una spinta un po' coatta verso le tecnologie wireless. **Dover cambiare le mie Piston** per una coattata di Apple, viceversa, mi fa comunque rodere il, ehm, deretano.

_Photo courtesy of [Hernán Piñera](https://www.flickr.com/photos/67430875@N03/15893585805)_
