---
layout: post
status: publish
published: true
title: "Gitbar episodio 44: due chiacchiere sull'open source, CouchDB e Elixir con Mauro Murru"
date: 2020-11-07 19:47:23 +0100
categories:
- Development
tags:
- podcast
- elixir
- open source
- gitbar
- brainrepo
- mauro murru
- radio
- online
- software
- software development
- development
- coding
---

![Podcasting mixer](https://gitlab.com/dottorblaster/blog-images/-/raw/master/images/podcasting.jpg)

Con grandissimo senso di colpa posto solo adesso una **intervista** che mi ha visto ospite, purtroppo è un periodo molto complicato a livello di progetti, tant'è che spero di condividerne sempre qualcuno su questo mio taccuino, e invece per sapere che sto facendo uno fa prima a prendersi un appuntamento su Google Calendar come abbiamo dovuto fare io e Mauro per questa sua puntata di **Gitbar**, il podcast per i software developer italofoni, in cui infatti ci sono molto più cose sui miei ultimi progetti che su questo stesso blog :-D

Innanzi tutto le cose importanti: il tema di questo episodio di Gitbar, in cui il buon **Mauro "[@brainrepo](https://twitter.com/brainrepo)" Murru** mi ha intervistato per una buona ora e mezza, è **Elixir**, insieme a una bella panoramica di **CouchDB** e alla discussione sull'importanza dell'**open source** per uno sviluppatore, sia come opportunità di crescita che ci consolidamento della maggior parte delle competenze – sia hard skill che soft skill.

Potete [ascoltare l'episodio online](https://www.spreaker.com/user/brainrepo/ep44-elixir-couchdb-alessio-biancalana), e [andare su gitbar.it](https://www.gitbar.it) per altre perle ma soprattutto per i riferimenti al gruppo Telegram e per sapere in generale come entrare in contatto con la community.

Da parte mia non solo devo ringraziare Mauro per l'ospitalità[^1], ma devo anche fargli i complimenti per la preparazione: la discussione sul pattern matching mi ha colto un filo impreparato perché di solito non mi trovo a dover rispiegare il concetto a qualcuno che già lo sa, e soprattutto non mi era mai capitato di parlare in "diretta radiofonica" con qualcuno che avesse una conoscenza così profonda di **come si può usare il multi-master sync di CouchDB**.

Sono molto felice del risultato: con un intervistatore così e un output del genere, spero che l'esperienza si ripeta!

_Photo courtesy of [Torsten Dettlaf](https://www.pexels.com/@tdcat)_

[^1]: Era un po' che non facevo una cosa del genere:  ero un filo nervoso e lui mi ha messo subito a mio agio. Un grande!
