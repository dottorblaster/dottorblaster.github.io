---
layout: post
status: publish
published: true
title: 'Nexus: adesso la famiglia è al completo'
author:
  display_name: Bl@ster
  login: Blaster
  email: dottorblaster@gmail.com
  url: http://www.dottorblaster.it
author_login: Blaster
author_email: dottorblaster@gmail.com
author_url: http://www.dottorblaster.it
wordpress_id: 1878
wordpress_url: http://dottorblaster.it/?p=1878
date: '2012-10-30 11:13:42 +0100'
date_gmt: '2012-10-30 10:13:42 +0100'
categories:
- Android
tags:
- android
- google
- open source
comments:
- id: 18014
  author: Andrea
  author_email: pikkioweb@yahoo.it
  author_url: ''
  date: '2012-10-30 12:06:00 +0100'
  date_gmt: '2012-10-30 11:06:00 +0100'
  content: Molto interessanti le nuove funzionalità introdotte in Android 4.2. Speriamo
    arrivi presto per il "vecchio" Galaxy Nexus!
- id: 18015
  author: Bl@ster
  author_email: dottorblaster@gmail.com
  author_url: http://dottorblaster.it/
  date: '2012-10-30 12:16:00 +0100'
  date_gmt: '2012-10-30 11:16:00 +0100'
  content: Sicuramente arriverà molto presto ;)
- id: 18016
  author: drake762001
  author_email: drake762001@gmail.com
  author_url: ''
  date: '2012-10-30 16:49:00 +0100'
  date_gmt: '2012-10-30 15:49:00 +0100'
  content: Completo insomma, sto aspettando la versione con il modulo 3G e ancora
    non ho capito se mai la produrranno. Il wifi in italia ce l'hai praticamente solo
    in casa e il tethering è meno pratico per me che mettere una sim dentro al tablet.
    Lo producono praticamente tutti, lo potrebbe fare pure Google.
- id: 18017
  author: Simone
  author_email: simone.obo@gmail.com
  author_url: http://www.peroraobo.it/
  date: '2012-10-30 17:04:00 +0100'
  date_gmt: '2012-10-30 16:04:00 +0100'
  content: |-
    Che bomba il nuovo android 4.2, non vedo l'ora che mi arrivi specialmente per sbeffeggiare i fighettini con l'iphone 5 con le foto panoramiche a 360° (ahahahaha :P)
    Seriamente, che bomba android 4.2 in tutti i sensi, hanno migliorato ancora l'usabilità e la comodità di utilizzo. Ormai google è riuscita a raggiungere un gradi di maturità molto elevato su smartphone; a parte essere mela dipendenti e aver soldi da buttare nel cesso comprare un iPhone non ha più quel valore aggiunto che aveva fino ad un paio di anni fa.
    Per i tablet ancora stiamo rincorrendo, specialmente sul lato applicazioni (ho un nexus7 e ci sono app veramente brutte da vedere e che dovrebbero sfruttare meglio lo spazio in landscape. e.g twitter...)
- id: 18018
  author: Bl@ster
  author_email: dottorblaster@gmail.com
  author_url: http://dottorblaster.it/
  date: '2012-11-02 10:51:00 +0100'
  date_gmt: '2012-11-02 09:51:00 +0100'
  content: Sta arrivando un 32Gb con 3G secondo le voci. Voci abbastanza veritiere
    ;)
- id: 18019
  author: Bl@ster
  author_email: dottorblaster@gmail.com
  author_url: http://dottorblaster.it/
  date: '2012-11-02 10:52:00 +0100'
  date_gmt: '2012-11-02 09:52:00 +0100'
  content: Sono completamente d'accordo. Se alcuni sviluppatori si dessero una mossa
    con le versioni tablet di alcuni applicativi, saremmo a cavallo.
- id: 18020
  author: Giuseppe `N3mes1s`
  author_email: ''
  author_url: http://twitter.com/gN3mes1s
  date: '2012-11-03 13:09:00 +0100'
  date_gmt: '2012-11-03 12:09:00 +0100'
  content: 'e giusto per: http://www.activism.com/it_IT/petizione/lg-nexus-4-tagliamo-il-prezzo-italiano/39734'
- id: 18021
  author: Bl@ster
  author_email: dottorblaster@gmail.com
  author_url: http://dottorblaster.it/
  date: '2012-11-03 15:31:00 +0100'
  date_gmt: '2012-11-03 14:31:00 +0100'
  content: Firmata. Speriamo questa pagliacciata abbia fine. (Ho intenzione di scriverci
    un post, in ogni caso)
- id: 18024
  author: Giuseppe `N3mes1s`
  author_email: ''
  author_url: http://twitter.com/gN3mes1s
  date: '2012-11-03 17:47:00 +0100'
  date_gmt: '2012-11-03 16:47:00 +0100'
  content: sapevo che l'avresti fatto :D
---
<p>Se dovessi dire qualcosa sulla recentissima presentazione di <strong>Google</strong> (con un misero post, per colpa dell'uragano Sandy) dei nuovi arnesi inclusi nella gamma <strong>Nexus</strong>, sarebbe che finalmente hanno tolto di mezzo la "keyword" Galaxy dal nome dello smartphone, sganciando così la concezione del telefono per sviluppatori da qualcosa prodotto in casa Samsung. È così infatti: il <strong>Nexus 4</strong> - così si chiamerà - viene prodotto da LG, e a parte la fastidiosa serigrafia del brand sul retro è identico, in tutto e per tutto, al "nonno" <strong>Galaxy Nexus</strong>, eccezion fatta per una parte posteriore ricoperta da vetro, molto più affascinante, se vogliamo, con dei pixel brillanti ma non troppo.</p>
<p>Al di là delle considerazioni puramente estetiche e molto sterili sul nuovo (anzi, uno dei) device di <strong>Google</strong>, trovo che Google abbia finalmente completato il proprio puzzle aggiungendo due pezzi belli corposi: finalmente i dispositivi <strong>Nexus</strong> infatti si integrano tra loro, interagiscono, sono interoperabili, grazie ovviamente alla cloud (se così vogliamo chiamarla) dove risiede il proprio account - e comunicano specialmente con il nuovo pupillo di casa Google, il <strong>Nexus 10</strong> che, sovente rumoreggiato nelle settimane precedenti, oggi vede la luce, realizzato da Samsung (e non da Asus come per il 7). Con questo passo <strong>Google</strong> colma il gap che la separava dalla concorrenza, concorrenza che si è vista affannata a riprendere le fila del discorso dopo che, di fatto, il <strong>Nexus 7</strong> aveva sconvolto il mercato con la sua user experience a misura di 7 pollici.</p>
<p>Il <strong>Nexus 4</strong> dal canto suo difende bene il confronto a livello di feature del dispositivo con il predecessore: sono state migliorate a mio parere un sacco di cose nel form factor, come i bordi dello schermo che adesso consentono  un <strong>migliore swipe edge to edge</strong>; la maneggevolezza è aumentata, e grazie a queste piccole revisioni alla scocca del dispositivo possiamo rischiare meno di farlo cadere; personalmente, tuttavia, già faccio fatica a rapportarmi con i 4" <em>stile iPhone 5</em>, per così dire, del mio Xperia P, quindi non so veramente se il telefono, nel primo mese di vita in mio possesso, farà brutte cadute o sarà stabile nella mia saldissima e virilissima presa. Il retro, grazie al vetro, potrebbe fare una presa migliore sui polpastrelli, e sostituire più che bene l'antiscivolo del Galaxy Nexus.</p>
<p><img class="aligncenter" title="Nexus" src="http://1.bp.blogspot.com/-DDoHboUSx3o/UI6pHuEjyXI/AAAAAAAAJ5k/QHafnqZspHQ/s1600/Nexus_v16_web_flat.png" alt="Nexus" width="432" height="465" /></p>
<p>&nbsp;</p>
<h3>Android 4.2</h3>
<p>Oltre i <strong>Nexus</strong>, come al solito, abbiamo <strong>Android 4.2</strong> che porta una serie di sostanziali novità tra cui il <strong>supporto all'utenza multipla</strong>. Troppo spesso infatti abbiamo sentito parlare degli smartphone e dei tablet come di device fortemente personali, troppo pronti all'uso senza nemmeno una fase di setup e per questo accentrativi in maniera eccessiva di un'esperienza utente legata non al concetto di utenza singola, ma al device in un certo qual modo. Ebbene <strong>Android</strong> finalmente si discosta dal modello monoutenza facendo mangiare polvere alla concorrenza, integrando un menù per la scelta dell'utente e numerosi accorgimenti per "spersonalizzare" il device e trasferire tutto questo sul concetto di account, come accade tutt'ora negli OS dall'altra parte della barricata, nel mondo di chi col computer produce.</p>
<p>Ad ogni versione di <strong>Android</strong> Google, oltretutto, integra qualcosa proveniente dal progetto <strong>CyanogenMod</strong>. Ne <a href="http://www.slideshare.net/dottorblaster/slide-ld12">ho parlato al Linux Day</a> qualche giorno fa, di come questo fantastico progetto di fatto sia la linfa vitale downstream di Android, una fucina di idee che piano piano vengono integrate all'interno del progetto principale con un processo molto caratterizzante; qualche mese fa, in occasione del Google I/O, avevo <a href="http://dottorblaster.it/2012/06/al-google-io-2012-la-vittoria-e-tutta-dellopen-source/">elogiato il modello del processo software open source</a> alla base di Android. Anche in questa occasione possiamo vedere come il menù dell'amministrazione energetica integrato nelle notifiche sia qualcosa di fortemente improntato sui fantasmi del passato di altre ROM, ed integrato in maniera molto più funzionale. Non c'è niente da fare: i designer di <strong>Android</strong> non finiscono mai di stupirmi.</p>
<p>Oltre questo, anche le notifiche espanse con tanto di bottoni erano qualcosa di già visto, stavolta non credo proprio in CyanogenMod quanto in qualche altro progetto. La camera sferica, invece, è qualcosa a cui, per quanto possa essere meravigliosa, fatico a trovare un senso vero; ma forse, alla fin fine, dovrò aspettare di avere il mio <strong>Android 4.2</strong> tra le mani per vedere che uso ne farò.</p>
<h3>Tastiera: Swype demolita dall'effetto Instagram</h3>
<p>Non spenderò più di tante parole per questo punto, ma gli sviluppatori di Swype si sono appena presi un bello "swipe", in faccia. Google ha infatti integrato in <strong>Android 4.2</strong> quello che loro chiamano <strong>Gesture Typing</strong>, ossia la scrittura attraverso lo scorrimento del dito sul monitor, cosa che la popolare tastiera alternativa faceva molto bene. A causa però della poca differenziazione del proprio business model, a causa del cosiddetto <a href="http://dottorblaster.it/2012/04/prodotti-piattaforme-e-leffetto-instagram/">"effetto Instagram"</a> l'applicazione è stata appena mandata in pezzi da <strong>Google</strong> che ha deciso di integrare tutto quello nella propria tastiera, sulla quale (già da Android 4.1) sta puntando molto, mirando a ridurre il gap con le tastiere - ottime, devo riconoscerlo - di Windows Phone e, anticipandolo sul tempo, di Blackberry 10.</p>
<h3>7 o 10, questo è il dilemma</h3>
<p>Orbene, dato che abbiamo una famigliola di prodotti <strong>Nexus</strong> piuttosto fornita e finalmente possiamo permetterci di scegliere il "polliciaggio" che più ci aggrada per il nostro tablet, non resta che scegliere tra <strong>Nexus 7</strong> o <strong>Nexus 10</strong>. Personalmente, continuo a preferire il Nexus 7 dato che trovo i 10 pollici solo una moda, eccessivamente grandi persino per prendere appunti - e pensando a questo mi viene in mente la mia <strong>Moleskine</strong>, decisamente migliore per gli appunti di qualsiasi tablet, e decisamente più piccola di 10 pollici.</p>
<p>Nonostante tutto però, capisco chi possa sentire l'esigenza di appuntarsi le cose su un televisore portatile (perché, diciamocelo, la taglia è quella) ed effettivamente se vogliamo stare larghi come su un quaderno classico - che io a scuola non usavo - magari in quel caso le misure contano, anche se alla fin fine le dimensioni dello spazio non sono molto importanti, quanto come lo si usa.</p>
<p>Mi aspetto commenti sulla metafora oltremodo lubrica e pornografica immediatamente.</p>
<h3>Niente spettacolo</h3>
<p>Purtroppo l'uragano Sandy ci ha impedito di osservare <strong>Hugo Barra</strong> che si esibiva sul palco con la sua solita simpatia, e me ne dispiaccio, perché effettivamente adoro il suo modo di presentare: per fortuna abbiamo il <a href="http://www.youtube.com/watch?v=66-4uMQqerA">video di The Verge</a> che ci regala uno spaccato di come gli ingegneri Google percepiscono questa nuova release di <strong>Android</strong>. Questa assenza ha pregiudicato qualcosa? Effettivamente a sentire i feedback ormai la Apple ha fatto scuola, e mi sono sentito dire che il post sul blog di <strong>Google</strong> è stato squallido (vero), e che comunque potevano optare per un evento a porte chiuse, magari un <strong>hangout on air</strong>. Mica male come proposta, anche se non so quanto sia attuabile con la tempesta che c'è lì fuori.</p>
<h3>Easter egg</h3>
<p>Andate in fondo al tipico <a href="http://www.android.com/whatsnew/">What's New</a> e passate il cursore del mouse sul logo di <strong>Android</strong>.</p>
