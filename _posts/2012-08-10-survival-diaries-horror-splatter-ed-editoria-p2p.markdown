---
layout: post
status: publish
published: true
title: 'The Survival Diaries: horror, splatter, ed editoria peer to peer'
author:
  display_name: Bl@ster
  login: Blaster
  email: dottorblaster@gmail.com
  url: http://www.dottorblaster.it
author_login: Blaster
author_email: dottorblaster@gmail.com
author_url: http://www.dottorblaster.it
wordpress_id: 1481
wordpress_url: http://dottorblaster.it/?p=1481
date: '2012-08-10 10:00:55 +0200'
date_gmt: '2012-08-10 09:00:55 +0200'
categories:
- Web
- Open Source
tags:
- open source
- blog
- tsd
- editoria
- p2p
- libri
comments: []
---
<p>Se arrivasse l'apocalisse zombie, probabilmente lo accoglierei con un calma, tanta musica dei <strong>Bloodbath</strong>, tanta dei <strong>Cynic</strong>, e una qualche arma al mio fianco, sempre che faccia in tempo ad accaparrarmene una. Ma a parte gli scherzi, voglio parlarvi di un'iniziativa editoriale che mi ha molto colpito: <a href="https://play.google.com/store/books/details/The_survival_diaries_Cronache_dall_apocalisse?id=3_haiH3BGtcC">The Survival Diaries</a>, di autori vari tra cui <strong>Elisa Gianola</strong>.</p>
<p>Mi sono imbattuto nei Sopravvissuti per caso: <a href="http://www.elisagianola.net/">Elisa</a>, mia amica su Facebook e conoscente nella vita reale, continuava a postare link con dei post provenienti da <a href="http://www.thesurvivaldiaries.com/">questo blog</a> ormai categorizzato da me come "apocalisse zombie" - siccome a me piace lo <strong>splatter</strong>, ho deciso di aprire uno di questi link e vedere di che si trattava.</p>
<h3>La storyline</h3>
<p>Il meccanismo di lettura è semplice: si prosegue coi post, almeno <a href="http://www.thesurvivaldiaries.com/">leggendo il blog</a>; ogni post pubblicato è il resoconto di qualcuno che racconta come procede l'apocalisse zombie, dall'inizio alle più tragiche conclusioni. Dopo un po' i personaggi iniziano a ripetersi, e via via si entra in sintonia con l'umore, con lo stile di scrittura di quella specifica persona. Ci sono personaggi simpatici, personaggi antipatici, ognuno con un punto in comune: portare la pelle a casa, perché lì in strada è pieno di <strong>non morti</strong>.</p>
<p>Così si solidarizza, ci si commuove, si va avanti insieme ai personaggi in un crescendo empatico che sebbene possa risultare a tratti ripetitivo, ha dalla sua il fatto che essendo più autori, e cambiando nel giro di pochi paragrafi la <strong>voce narrante</strong>, risulta bene o male sempre fresco, scorre molto e <strong>non annoia mai</strong>.</p>
<h3>Cosa c'è dietro</h3>
<p>Dietro <strong>The Survival Diaries</strong> c'è un sacco di gente: ne ho parlato più volte con Elisa, che è un po' la testa di questa torma di autori, ed è tutto molto libero: chi vuole invia il proprio contributo al <strong>blog</strong>. Se poi gli piace, ovviamente può continuare. Il gioco è semplice, è in prima persona, può andare avanti all'infinito, e la cosa veramente innovativa è stata secondo me non tanto la linea narrativa fortemente frammentata, che è comunque bella, ma il fatto che piano piano si sia creata questa sorta di consapevolezza per cui il blog è diventato un <strong>metablog</strong>, un ponte più che reale che unisce la nostra dimensione alla dimensione letteraria in un'esperienza meravigliosa. L'altro tratto veramente superbo che ho trovato, è che i personaggi, portati avanti dagli autori, tramite il blog si <strong>tengono in contatto</strong>, si parlano, post dopo post, e si fanno le raccomandazioni come una mamma premurosa che manda il figlio a scuola munito di troppo.</p>
<p><img class="aligncenter" title="The Survival Diaries" src="http://i46.tinypic.com/28brv4k.jpg" alt="The Survival Diaries" width="500" height="375" /></p>
<h3>Il futuro dell'editoria: fruitore e scrittore nella stessa persona</h3>
<p>Quello che mi ha affascinato di <strong>The Survival Diaries</strong> non è tanto il suo grosso successo per cui sta riscuotendo recensioni positive (tra cui questa) da Anobii ad <strong>iTunes</strong> fino ai blog, ma il modello editoriale che non presuppone assolutamente nulla e anzi considera il lettore come un potenziale scrittore (o effettivo), e lo scrittore come un lettore dell'opera che va man mano completandosi con il <strong>contributo</strong> di altri autori. È illuminante vedere iniziative editoriali guidate dal fine più che da altro, soprattutto al giorno d'oggi dove la collaboratività è fondamentale e facciamo un gran parlare di <strong>open source</strong>, anche se poi non lo applichiamo alle cose più semplici.</p>
<p>The Survival Diaries è un buon esempio di questo, un racconto che, guidato dagli autori stessi, prosegue all'insegna di quella <strong>do-ocracy</strong> che <a href="http://it.wikipedia.org/wiki/Stefano_Zacchiroli">Stefano Zacchiroli</a> ci ha prorompentemente insegnato quest'anno: vegono dati ai migliori gli strumenti per fare, ai volenterosi tutto ciò che serve per migliorare, e così si crea un meccanismo virtuoso divertente (<a href="http://it.wikipedia.org/wiki/Legge_di_Linus#L.27intrattenimento">vero Linus</a>?) per cui andando via dalle mani del diretto creatore, il prodotto è diretta conseguenza di una serie di gesti e persone non strettamente collegate all'introito economico ma più alla crescita personale e - come detto - al divertimento.</p>
<h3>Il modello editoriale: P2P e uno sguardo al futuro</h3>
<p>Mi sembra che la struttura di <strong>The Survival Diaries</strong> sia ben definita: gli introiti servono a finanziare il progetto ed eventuali spin-off, e per ora ancora non ci sono state beghe e litigi all'interno della comunità (ma ci saranno: è fisiologico). È interessante osservare come cresce questa realtà che, giorno dopo giorno, ci dimostra che al di là del <strong>profitto</strong> personale, l'<strong>editoria peer to peer</strong> e un panorama dove il lettore, immedesimandosi, ha da subito tutti gli strumenti per trasformarsi in autore della storia, sono <strong>più che possibili</strong>.</p>
<p>Non resta che guardare l'orizzonte, pieno di zombie e di complicazioni per i nostri eroi: non parlo dei personaggi, di cui certamente seguirò le avventure, ma degli autori, che col tempo dovranno trovarsi a gestire <strong>moli di interazioni</strong> sempre più grandi; allora vedremo se il modello "diario" reggerà, fino a che punto qualcuno accetterà la necessaria perdita dell'<strong>autonomia narrativa</strong>, e come sarà gestito tutto questo dai "capi" che necessariamente la community di autori dovrà eleggere per far si che ci sia almeno un pallido coordinamento.</p>
<p>Intanto, buona fortuna ragazzi. Massacratene anche per me.</p>
