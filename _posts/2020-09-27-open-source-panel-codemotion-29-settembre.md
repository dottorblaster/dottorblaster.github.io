---
layout: post
status: publish
published: true
title: "L'open source ci rende sviluppatori migliori: il panel di Codemotion il 29 settembre"
date: 2020-09-27 17:19:09 +0200
categories:
- Development
tags:
- open source
- sviluppo
- sviluppo software
- software development
- open source software
- foss
- floss
- oss
- panel
- codemotion
- alessio
- alessio biancalana
---

Per tanto tempo durante le nostre chiacchierate negli orari più improbabili della giornata io e Mattia abbiamo scherzato sulla possibilità di **un panel moderato da lui con il sottoscritto come partecipante**. "Pensa se succedesse, che casino, hahah", gli dicevo ingenuamente; poi all'improvviso mi ha scritto che sarebbe successo. Tipo lo scudetto della Roma, che non succede ma se succede.

E quindi il **29 settembre** (ovvero questo martedì, dopodomani) saremo io, Leonardo Zizzamia e Matteo Collina, moderati da Mattia Tommasone, riuniti a parlare del perché contribuire a progetti open source renda sviluppatori migliori. La mia tesi di base, piccolo spoiler, è che renda sviluppatori migliori perché di base ci rende **persone migliori**.

L'orario lo trovate [nella pagina dell'evento](https://community.codemotion.com/codemotion-italy/meetups/meetup-online-edition-contribuire-a-progetti-open-source-rende-sviluppatori-migliori#), a cui per accedere è necessaria l'iscrizione. Probabilmente verrà caricato poi il filmato anche su YouTube, ma è inutile che vi dica che così vi perdereste l'occasione di farmi delle domande imbarazzanti in diretta, o di fare delle domande serie a Matteo, Leonardo e Mattia che sono persone molto più competenti del sottoscritto.

Birba chi manca ;-)
