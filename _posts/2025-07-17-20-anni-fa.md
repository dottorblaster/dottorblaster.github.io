---
layout: post
status: publish
published: true
title: 20 anni (quasi) fa
date: 2025-07-17 18:25:23 +0200
categories: 
- Linux
tags: 
- 20 anni fa
- arch linux
- openSUSE
---

Ho provato a cercare una mia foto di **20 anni** fa e fortunatamente sono tutte sparite, a meno di non andare a ripescare qualche imbarazzante album di famiglia. Tra le copie online, la cosa più vecchia che ho potuto pescare è questa vecchia foto che mi scattò Antonio Doldo (che ringrazio tantissimo) al Linux Day del 2008 a Roma. Un po' come [Mattia](https://www.raibaz.it/posts/lo-sa-che-non-gli-dico-mai-di-no/), faccio quello che posso con quello che ho.

![Io, 20 anni fa](https://gitlab.com/dottorblaster/blog-images/-/raw/master/images/20-anni-fa/alessio_20_anni_fa.jpg)

![Io, oggi](https://gitlab.com/dottorblaster/blog-images/-/raw/master/images/20-anni-fa/alessio_oggi.jpg)

Per [Marco](https://cedmax.net/le-foto-di-kele/), che ha iniziato questo treno, è cambiato parecchio: anche per me devo dire che di acqua sotto i ponti ne è passata un po'. Nello specifico:

- Molti lavori dopo
- Un "college dropout" dopo
- Svariati traslochi dopo, anch'io
- Anche svariati lavori dopo, per la precisione _tutti_ i lavori della mia vita
- Una casa di proprietà dopo
- Due terapie dopo
- Quasi due matrimoni (!) dopo

Nonostante tutto questo, di queste due foto e dei momenti in cui sono state scattate mi colpiscono le costanti.

- Sono state scattate entrambe a una conferenza (piccola o grande che sia) su Linux
- L'anno dopo avevo un talk su Arch Linux, adesso ho commit quasi settimanali su openSUSE
- Sono quindi rimasto un nerdone delle distro Linux
- Ero un overthinker, sono un overthinker: ero pieno di paure, e oggi (complici le due terapie dopo) so solo che è normale
- Mi rende felice fare cose che per la maggior parte della gente sono considerate inutili
- Mi rende stranamente felice parlare delle mie cose
- Mi sembra sempre strano quando qualcuno si interessa a una cosa che ho fatto
- Scrivo ancora, meno spesso, su questo blog
- Sono sempre un metallaro di merda
- Perdura il mio amore per gli elenchi puntati

A quel ragazzo vorrei dire di imparare che è inutile avere paura.

All'adulto vorrei dire di ricordarselo.
