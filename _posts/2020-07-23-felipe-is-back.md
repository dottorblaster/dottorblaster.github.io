---
layout: post
status: publish
published: true
title: Bentornato Felipe :-)
date: 2020-07-23 19:11:46 +0200
categories:
- Tech
tags:
- pollycoke
- felipe
- blogging
- linux
--

Proprio ieri scrollando pigramente Facebook sono capitato su un post bizzarro, un post di una vecchia pagina a cui avevo messo like credo un decennio fa, anno più anno meno. Ha catturato la mia attenzione perché ai miei occhi è sembrata quasi un'attività paranormale, e invece approfondendo e aprendo un altro paio di tab ho verificato che fosse reale.

**Felipe è tornato :-)**

Sono un suo affezionato lettore dei tempi che furono, questo stesso blog ha preso tanto in prestito dal suo stile e dal tono con cui spiegava le cose. Personalmente non sarei lo stesso blogger senza la sua influenza, quindi credo sia giusto far sapere ai lettori di queste pagine che potreste trovare altro ottimo materiale presso [pollycoke.wordpress.com](https://pollycoke.wordpress.com/).

Dopo un paio di post di riscaldamento [Felipe è tornato a darci qualcosa di serio da leggere](https://pollycoke.wordpress.com/2020/07/22/un-giorno-di-ordinaria-anarchia/). Personalmente mi fa veramente piacere a livelli disumani rileggerlo. Non so se durerà, quanto durerà, ma questo far capolino di nuovo da una finestra che credevo sbarrata mi ha **paradossalmente dato motivo per aggiornare il mio, di blog**, e mi ha ricordato di quando Linux era davvero qualcosa di diverso.

> Non sono mai stato più vicino all’idea di tornare a dedicarmi a pollycoke, non immaginate quanto mi piaccia farlo, ma francamente non so come potrei mai conciliare una vita pienamente funzionale con quella che so essere una passione in grado di monopolizzare tutto il mio tempo.

E caro Felipe, tu non sai quanto mi ritrovi nelle tue parole :-) alla fine io ho scelto la via diametralmente opposta e di mestiere ho cominciato a fare lo sviluppatore :-D
