---
layout: link
status: publish
published: true
title: Cosa fa di un DevOps un DevOps?
origlink: http://www.mokabyte.it/2017/10/buondevops/
date: 2017-10-17 00:02:14 +0200
categories:
- Linux
tags:
- devops
- puppet
- chef
- ansible
- sysadmin
---

**Eugenio Marzo**, che oltre ad essere un professionista preparatissimo è anche il mio ex capo, scrive su **Mokabyte**:

> Parafrasando uno dei film culto degli anni Novanta (“Cos’è... cos’è; che fa di un uomo un uomo, signor Lebowski?”) vorrei parlare dei principi base per definire i caratteri distintivi dell’area DevOps, le caratteristiche e le competenze che deve possedere un professionista che operi in quest’area. In breve “Cos’è che fa di un DevOps un DevOps, signor Lebowski?”.

A parte la precisazione doverosa per cui **DevOps** non è un job title ma il nome di una corrente di pensiero e della conseguente metodologia, Eugenio ha la sua bella parte di ragioni e questo post va sicuramente letto.

Ho pensato di annotare qui anche quello che gli ho lasciato come commento su Facebook (sai mai che Zuckerberg impazzisse e cancellasse tutto il DB di produzione stanotte):

> > Condividere la conoscenza, abbattere i silos e fare team
>
> E sai meglio di me che è questo quello che fa veramente di un devops un devops, e che è la cosa più difficile da raggiungere perché in qualsiasi azienda vai, ti metteranno in mano l'infrastruttura dicendo "questo è il traguardo che vogliamo ottenere, ma non vogliamo muoverci di un millimetro per ottenerlo, tantomeno faticare".
>
> Comunque grande post :) concordo anche sulla scelta critica dei tool, anzi, aggiungo un punto mio: meno tool ma scelti bene fanno infinitamente meglio di tanti tool messi "tanto per", solo per far sganciare i soldi di qualche licenza ;)


