---
layout: post
status: publish
published: true
title: Prescindere da C nel 2016 – è possibile?
date: 2016-06-14 16:43:13 +0200
categories:
- Development
tags:
- c
- sviluppo
- c++
- linguaggi
---

Purtroppo sono giornate veramente impegnative, per cui ho modo di scrivere poco, poco, poco. Per via di esami universitari e (sinceramente) un pizzico di diletto personale tuttavia mi sono trovato a **scrivere di recente del codice C**; e, riguardo questo, dato che C non lo toccavo da un po' di tempo, oltre a leggermi **The Linux Programming Interface** di Michael Kerrisk, ho anche letto sia [How To C (As Of 2016)](https://matt.sh/howto-c) e la rispettiva [critica](https://github.com/Keith-S-Thompson/how-to-c-response) che ne è seguita. O almeno una delle più quotate :-)

Programmando programmando, mi sono chiesto: "ma è veramente possibile prescindere da C nel 2016?" – e beh, la mia risposta è che no, **non possiamo**. Non possiamo per una serie di ragioni, prima di tutto perché comunque **conoscere il basso livello** è importante per chiunque, per imparare che una macchina è un cuore pulsante di metallo e bit, quindi è bene (qualsiasi che sia il livello di astrazione) imparare a scrivere codice con criterio al fine di **gestire le risorse** in maniera non-cinobalanica. Probabilmente C come linguaggio e le tecnologie embedded come "target" insegnano più di tutto il resto come affrontare le problematiche con un approccio orientato al risparmio di risorse; non è la panacea ad ogni male, ma è sicuramente qualcosa che un programmatore deve conoscere e saper sfoderare alla bisogna.

E poi perché, diciamocelo, **moltissimi runtime sono scritti in C** (o C++), e sicuramente il C è ancora un linguaggio "fashioned", dato che serve conoscerne quantomeno una fetta. È bello che ultimamente si stia riscoprendo "la gioia" del linguaggio compilato: negli ultimi anni c'è stato un rifiorire di tecnologie che permettono di avere molta potenza per le mani anche a basso livello. Il C, tuttavia, non è da dimenticare per nulla – anzi.

Negli ultimi giorni ho persino scritto un po' di **Makefile**, dato che casualmente non l'avevo mai fatto :-D sto preparando un tutorial per niubbi, che poi pubblicherò. State tonnati.
