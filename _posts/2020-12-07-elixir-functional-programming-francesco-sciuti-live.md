---
layout: post
status: publish
published: true
title: Elixir, programmazione funzionale e tanto ridere, live con Francesco Sciuti
date: 2020-12-07 18:54:57 +0100
categories: 
- Development
tags: 
- software development
- elixir
- erlang
- functional
- functional programming
---

Ultimamente sembro uno di quei tizi stile **late nineties** che non scrivevano mai sul blog e quando scrivevano finivano per scrivere una cosa tipo "non scrivo da un botto di tempo, ma tornerò", poi non tornavano. Vorrei scrivere la stessa cosa, e vorrei garantire che non finirò come quei tizi, ma mi rendo conto che solo un track record positivo potrà confermare nel futuro che questa speranza non è stata disattesa.

A parte le farneticazioni da festa d'addio di Bilbo Baggins, sono stato ospite di una live di **Francesco Sciuti** in cui blateravo di **Elixir** e di **programmazione funzionale**: se è vero che chi sa fa e chi non sa insegna, effettivamente questo fa il paio col fatto che io non mi ritenga particolarmente qualificato per parlare di entrambe queste cose.

Eppure ci siamo divertiti un sacco! E ho avuto anche l'opportunità di raccontare alcuni aneddoti relativi alla mia vita universitaria, a quando ho iniziato a sviluppare, a spiegare un paio di concetti che ho assimilato durante gli anni e a mettere in luce alcune delle particolarità che rendono **Elixir un ottimo linguaggio e un'ottima piattaforma per costruire applicazioni stateful e/o che fanno largo uso di concorrenza**.

<iframe width="560" height="315" src="https://www.youtube.com/embed/jw6fkuLDY2k" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Francesco è veramente un grande, mi sono avvicinato al canale di [Devmy](https://www.youtube.com/c/Devmy) da poco, e ho scoperto che tanti amici hanno già parlato da lui con argomenti super interessanti, per cui vi raccomando di guardare tutti (per quanto possibile) i video con attenzione, dato che **gli speaker sono di calibro** eccezion fatta per il sottoscritto :-D

Oltre lo sviluppo software, io e Francesco abbiamo **altri punti di contatto**: lui è un capellone e io sono un ex capellone[^1], lui è un metallaro e io sono un metallaro, lui è un imbecille (nel senso buono del termine) e io anche (nel senso meno buono del termine).

Insomma, date le premesse sfavillanti, è stata un'esperienza meravigliosa che spero di ripetere a breve, comprensiva di micro-live-coding per spiegare multimethod e currying. Yeah!

[^1]: Purtroppo i miei sono caduti anzitempo e ho dovuto ripiegare su altre acconciature, ma tu che puoi Fra, spingi per entrambi! \m/
