---
layout: post
status: publish
published: true
title: Truffe via Google Calendar, pessimismo e fastidio
date: 2019-08-31 19:21:25 +0200
categories:
- Tech
tags:
- tech
- spam
- google calendar
- gdpr
- feature
- google
- gmail
---

Ne hanno già parlato ampiamente tanti blogger, su tutti voglio citare [Aldo](https://www.aldolat.it/2019/sicurezza/la-truffa-via-google-calendar/):

> Questa mattina ho ricevuto un invito tramite Google Calendar a partecipare a un “evento” in cui avrei vinto un iPhone. L’invito era ripetuto per 5 giorni, dal 23 al 27 agosto. Ovviamente l’invito conteneva un link.

A quanto pare, l'orbe terracqueo ha scoperto che se invii una **email con un invito a un evento su Google Calendar**, quell'evento viene subito aggiunto al calendario con tanto di notifiche ricorrenti su partecipazioni, accettazioni e quant'altro. E gli spammer hanno capito che era terreno fertile.

Ne sono molto **infastidito**: è una feature che usavo da anni, e pare che l'unico modo per scongiurare l'eventualità che questo tipo di evento ricapiti sia disabilitare la possibilità che GMail faccia questa cosa. Sempre dal post di Aldo:

> È possibile evitare del tutto questa truffa, cambiando due impostazioni generali di Google Calendar, che sono attive di default. Basta disattivare in “Impostazioni generali” > “Impostazioni evento” > “Aggiungi automaticamente gli inviti”, mettendolo su “No, mostra solo gli inviti a cui ho risposto”, mentre, poco più sotto, in “Opzioni di visualizzazione” disattivare “Mostra eventi rifiutati”.

Io però sono estremamente contrariato: semplicemente vorrei che Google disabilitasse questo tipo di comportamento per le email marcate come spam. Altrimenti si viene condannati a smettere di usare qualcosa di comodo, semplicemente per via di uno **scriteriato abuso da parte di qualcun altro**.


