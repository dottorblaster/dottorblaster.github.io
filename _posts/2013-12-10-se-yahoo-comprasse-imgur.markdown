---
layout: post
status: publish
published: true
title: E se Yahoo! comprasse Imgur?
author:
  display_name: Bl@ster
  login: Blaster
  email: dottorblaster@gmail.com
  url: http://www.dottorblaster.it
author_login: Blaster
author_email: dottorblaster@gmail.com
author_url: http://www.dottorblaster.it
wordpress_id: 2317
wordpress_url: http://dottorblaster.it/?p=2317
date: '2013-12-10 09:30:41 +0100'
date_gmt: '2013-12-10 08:30:41 +0100'
categories:
- Web
tags:
- web
- yahoo
- imgur
- reddit
comments: []
---
<p><img src="http://farm6.staticflickr.com/5172/5539904965_d261174f91_b.jpg" alt="" /></p>
<blockquote>
<p>I got fed up with all the other image hosts out there so I made my own. It doesn't force you to compress your images, and it has neat things like crop, resize, rotate, and compression from 10-100. It's my gift to you. Let's not see anymore imageshack/photobucket around here ;)</p>
</blockquote>
<p>Con queste parole <strong>MrGrim</strong> (ovvero Alan Schaaf), su <strong>Reddit</strong>, lanciò un sacco di tempo fa <strong>Imgur</strong>, ovvero a detta sua un regalo (e lo è stato, davvero) per chi era stufo di vedersi costretto a usare altri siti di image hosting difficili da usare e invasivi nella user experience. È notizia di ieri che <strong>Yahoo!</strong> voglia acquistare l'ormai ultra popolare servizio di hosting di immagini, che nel tempo ha aumentato considerevolmente la propria base di utenti.</p>
<p>"Solo una coincidenza? Io non credo" - dice la mia anima complottista ben repressa e incelofanata: già <a href="http://www.businessinsider.com/imgur-and-yahoo-acquisition-talks-2013-12">Business Insider</a> non ce la lascia intendere come un'<strong>acquisizione a basso costo</strong> per Yahoo! e la CEO <strong>Marissa Mayer</strong>, ma non solo: oltre i motivi strettamente finanziari per cui con le sue migliaia e migliaia (milioni?) di pagine viste al giorno sarebbe quantomeno non plausibile per Imgur chiudere bottega - e che i suoi boss cerchino di fare un'exit del genere - sicuramente Imgur per Yahoo! può diventare un ulteriore tassello all'interno del <strong>mosaico di storytelling</strong> di cui si sta circondando, a partire da <a href="http://hi-tech.leonardo.it/yahoo-compra-tumblr-potrebbe-essere-e-facebook-potrebbe-rovinare-la-festa/">Tumblr</a>, pagato una cifra astronomica e che tutto sommato ancora prosegue sulle proprie gambe (nonostante i tagli al porno), per proseguire con <a href="http://blog.ptch.com/post/68919650988/ptch-joins-yahoo">Ptch</a> oppure <a href="http://techcrunch.com/2013/08/02/yahoo-has-acquired-rockmelt-apps-to-shut-down-on-august-31st/">Rockmelt</a>.</p>
<p>È chiaro che ci si prepara ad un salto di qualità che stiamo aspettando da mesi e mesi, l'occasione è ghiotta, Facebook e Google non sospettano niente (forse ;)) e sicuramente almeno a <strong>Mountain View</strong>, dal punto di vista dei narratori di storie, si trovano clamorosamente scoperti. Certo, c'è <strong>Google+</strong>, ma probabilmente con tutto l'arsenale che Yahoo! sta mettendo da parte, non basterà, esattamente come immagino che potrà tenere botta per poco il <a href="https://www.facebook.com/about/newsfeed">nuovo newsfeed di Facebook</a> incentrato sui contenuti di rilievo.</p>
<p>Insomma: <strong>Imgur</strong> potrebbe essere una freccia di tutto rispetto nella faretra di <strong>Yahoo!</strong>, che potrebbe dover pagare parecchio, dato che i fondatori, <strong>gente di Reddit</strong> (mica cotiche), immagino che non venderebbero cara la pelle. Né avrebbero bisogno di farlo, visti i dati di Business Insider. Attendiamo.</p>
<p><em>Photo courtesy of <a href="http://www.flickr.com/photos/marcusnelson/5539904965/">marcusnelson</a></em></p>
