---
layout: post
status: publish
published: true
title: Un nuovo logo per Fedora
date: 2019-01-12 15:31:12 +0100
categories:
- Linux
tags:
- fedora
- linux
- loghi
- grafica
- open source
---

![Fedora new logo proposal](https://gitlab.com/dottorblaster/blog-images/raw/master/images/new-fedora-logo-propsal-2.png)

Parliamo di questo [nuovo logo che Fedora sta analizzando](https://blog.linuxgrrl.com/2019/01/09/which-new-fedora-logo-design-do-you-prefer/): sono veramente troppo troppo contento che il progetto **Fedora**, una delle distro Linux a cui sono più affezionato e che mi ha servito più fedelmente, stia valutando una nuova proposta di logo.

Le proposte che hanno ricevuto maggior cura, attenzioni, e su cui sta avvenendo una scrematura e un rework ulteriore sono due: io nell'immagine allegata in capo al post ho inserito quella che mi piace di più, che mi piace (giustappunto) un casino perché rappresenta un punto di rottura rispetto al passato, un rebrand forte dove non è più la "goccia" classica a rappresentare Fedora, quanto il **simbolo dell'infinito** che ho sempre trovato d'ispirazione.

Questa proposta si presta oltretutto benissimo alle varie coniugazioni di Fedora, dalla versione Server a quella Workstation, e gli splash screen che verrebbero fuori secondo me sono clamorosi. Ci sarebbe sicuramente uno slancio maggiore verso un futuro più roseo, magari un po' di adoption in più. Se solo **Adwaita** (il tema di default di GNOME) fosse più accattivante oltre che funzionale.

