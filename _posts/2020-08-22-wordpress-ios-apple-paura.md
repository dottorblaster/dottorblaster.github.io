---
layout: post
status: publish
published: true
title: Apple accoltella WordPress, un brutto precedente per i fan dell'App Store 
date: 2020-08-22 20:22:24 +0200
categories:
- Tech
tags:
- apple
- automattic
- wordpress
- trillion
- app store
- pizzo
- stecca
---

![WordPress](https://gitlab.com/dottorblaster/blog-images/-/raw/master/images/wordpress-laptop.jpg)

Apprendo [da Brent Simmons](https://inessential.com/2020/08/21/worrying_effect), notando che parecchi altri hanno riportato la notizia, che Apple ha costretto Automattic/WordPress a includere una funzionalità di in-app-purchase per quanto riguarda i suoi domini direttamente dentro l'**app di WordPress per iOS**, applicazione che prima non vendeva nulla e ti lasciava semplicemente fare il tuo lavoro in una modalità molto molto poco intrusiva.

Personalmente lo trovo un **ghiotto indelicato spudorato tentativo** di Apple di attentare alla fetta di revenue di Automattic, che comunque ha un business basato su queste cose bello grosso. Ironicamente questa coltellata va a posizionarsi dopo due eventi clamorosi: i [2 trillion $ di Apple](https://www.theverge.com/2020/8/19/21375223/apple-2-trillion-market-cap-first-us-company-stock-price)[^1] e il macello mediatico montato da Epic Games, di cui quasi la metà è posseduta da Tencent, che è cinese (ammicco ammicco), [sbattuta fuori dall'App Store](https://daringfireball.net/linked/2020/08/17/apple-epic-developer-account) per aver aggirato il pagamento del "pizzo" sugli acquisti in-app implementando un gateway di pagamento proprio.

Questa ingerenza da parte di Apple non solo come **stakeholder** finanziario ma in fin dei conti arrivando a intervenire su decisioni di prodotto come la roadmap delle feature da implementare mi preoccupa non poco. Chiudendo come Brent stesso:

> Related question: how is the PR hit to Apple worth it for the money they’ll make through these WordPress IAP sales? And: how is developer fear a good thing for the platform?

**Edit – 23 agosto**: Apple ha ritrattato, e [Davide Di Pumpo mi ha lasciato un commento meraviglioso](https://dottorblaster.it/2020/08/la-societa-tech-suo-futuro/).

[^1]: Volevo trovare un autore indipendente a cui rimandare per la notizia che riguarda Apple, ma cercando non ne ho trovati quindi ho dovuto linkare una rivistona. :-(
