---
layout: post
status: publish
published: true
title: masto.cazzo.lol
date: 2024-10-19 17:43:07 +0200
categories: 
- Tech
tags: 
- mastodon
- fediverso
- activitypub
- community
---

Oltre a esortare [Marco](https://cedmax.net/) a continuare il suo post sul perché è diventato manager, complice il mio periodo di crisi mistica sul mio futuro lavorativo[^1], gli sono immensamente grato. Innanzi tutto perché come spiegavo oggi a un altro amico, mi reputo estremamente fortunato ad averlo nella lista di persone a cui posso rompere i coglioni.

Ma, oltre questo, perché è uno che alla fine ha un po’ la mia stessa testa quando si parla di approccio alle cose. Parlavamo da settimane e giravamo intorno al fatto che ci sarebbe piaciuto sperimentare col fediverso e con un’istanza più piccola, dedicata a pochi amici, solo su invito.

Alla fine dopo diecimila pippe mentali e dibattiti fantasmagorici siamo andati a sbattere su **Mastodon** come software e lui ha aperto mettendoci soldi e voglia [masto.cazzo.lol](https://masto.cazzo.lol), il cui nome mi ha subito fatto innamorare. Ho contestualmente scoperto che mentre per lui la cosa era piú un esperimento, io stavo già gettando il cuore oltre l’ostacolo alla faccia dell’osservazione non partecipante migrando tutto il mio profilo da livellosegreto.it[^2] alla nuova istanza.


[^1]: nel senso che ultimamente è una cosa a cui penso spesso. Forse ne dovrei scrivere approfonditamente, ma il succo è: se pensi di poter avere un buon impatto su chi ti sta intorno e pensi che il tuo traguardo sopra ogni cosa sia far stare bene chi lavora con te, dovresti dunque considerare il management?

[^2]: ragazzi, sono stati anni bellissimi. Grazie di aver dato una casa al mio “self” italiano sul fediverso. Vi voglio bene.
