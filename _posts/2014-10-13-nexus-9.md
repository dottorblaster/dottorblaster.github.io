---
layout: post
status: publish
published: true
title: Nexus 9 - impressioni preliminari
categories:
- Android
tags:
- android
- nexus
- nexus 9
- tablet
---

![Nexus 9](http://www.tecnoandroid.it/wp-content/uploads/2014/09/nexus2cee_n9n7.png)

E insomma, dice che il **15 ottobre** (indiscrezione da confermare - anche se ormai facciamo prima a vedere se tra qualche giorno succede veramente) insieme al disco di debutto degli [abstracts](https://www.facebook.com/abstractsjpn) presentano anche il **Nexus 9**. **HTC** ha fatto veramente un gran lavoro stavolta, esattamente come (secondo me) fece col Nexus One, e se i rumor si confermassero veri avremmo gli elementi per parlare di un nuovo **successone di Google e di Android** su tablet. Quanto era già successo col Nexus 7, infatti, ovvero l'entrata a gamba tesa di Google in un mercato tutto nuovo ponendosi di fatto in maniera totalmente diversa da Apple - la quale puntava ad un dispositivo general purpose, mentre Asus insieme a Google ha dato maggior priorità a operazioni come la lettura, proponendo un fattore di forma decisamente piacevole in modalità portrait, praticamente ridicolo in modalità landscape - si ripeterà con Google che stavolta aggredisce un **fattore di forma decisamente più consono ad un tablet**, con un monitor più ampio e meno stretto.

Io voglio **cambiare tablet**, quindi ho cominciato a dare un'occhiata a quello che ci aspetta con questo piccolo grande gioiellino già qualche tempo fa.

### Le caratteristiche
Facendo un piccolo riassunto, abbiamo di che essere contenti. Dentro questo "coso" che è il Nexus 9 infatti troveremo parecchie piccole sorprese:

- **CPU NVIDIA Tegra K1** (quella famosa nuova, a 64 bit, eccetera);
- **Svariati giga di RAM** - mi pareva di aver letto 4GB ma sono sul treno, con la connessione che va e viene, quindi non posso controllare;
- **Risoluzione qHD**, quindi 2560x1600, ovvero [quello che qualsiasi monitor nel 2014 dovrebbe avere](http://dottorblaster.it/2014/01/mio-regno-4k/);
- Un **prezzo** fuori dal normale, nel senso che a conti fatti costerà meno di quanto mi aspettassi.

Oltre questo, sono state diffuse anche foto di una **cover fichissima**, in grado di rivaleggiare probabilmente con quella di iPad per la quale ho sempre provato un po' di invidia, dato che comunque poter mettere il tablet "dritto" fa sempre comodo. E non ci provate: le altre cover in commercio sono una schifezza. :-D

### Potrebbe essere la svolta
Il Nexus 7 2013 era stretto come il Nexus 7 2012. E il Nexus 7 2012 faceva cagare in ogni senso. Lo so, mi spiace, è stato un bel dispositivo che mi ha accompagnato fedelmente, ma diciamo le cose come stanno: chi ha pensato l'hardware e la build di Android che è andata su quell'affare ha fatto decisamente un pessimo lavoro, dato che installando package di una dimensione considerevole il tablet diventa lentissimo per un difetto nella memoria (che il trim automatico allevia ma non risolve). Questo Nexus 9 potrebbe dare **nuova linfa al mercato dei tablet Android**.

Se infatti le piattaforme concorrenti (in particolare una) hanno maturato un **ecosistema** di applicazioni consistente, **Android su tablet** sembra non voler prendere il volo in tempo per darci un'esperienza utente completa e consistente quanto quella su (dico a caso eh) iPad entro un anno da ora. Il **Nexus 9** potrebbe essere un ulteriore trampolino di lancio per stimolare gli sviluppatori a produrre materiale edibile per i tablet che sia possibilmente autoconsistente e con una user experience dedicata, definita e nel complesso buona.

### Dicevamo, il prezzo
Girano delle indiscrezioni nell'Internet secondo le quali troveremo il **Nexus 9 di Google** sugli scaffali (avete capito bene: **non solo Play Store** a quanto pare - ma io penso di prenderlo da lì ugualmente) a **399 dollari**. Il che significa **400 euro in Italia**, eccezion fatta per ulteriori maggiorazioni che non dovrebbero avvenire: per un tablet così, con queste caratteristiche, questo form factor e soprattutto Android L fresco fresco, direi che l'acquisto vale la pena e vale la spesa. Soprattutto se siete possessori come me di un Nexus 7 2012 che potreste fiondare in qualsiasi momento dalla finestra.

Il piano di battaglia? Il 15 ottobre pare ci debba essere l'annuncio, il **3 novembre la disponibilità**. E io entro il 15 novembre avrò sicuramente il corriere che si accanisce sul citofono dell'ufficio. :-D
