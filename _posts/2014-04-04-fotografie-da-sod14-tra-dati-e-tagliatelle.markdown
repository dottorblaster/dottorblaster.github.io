---
layout: post
status: publish
published: true
title: 'Fotografie da #SOD14, tra dati e tagliatelle'
author:
  display_name: Bl@ster
  login: Blaster
  email: dottorblaster@gmail.com
  url: http://www.dottorblaster.it
author_login: Blaster
author_email: dottorblaster@gmail.com
author_url: http://www.dottorblaster.it
wordpress_id: 2427
wordpress_url: http://dottorblaster.it/?p=2427
date: '2014-04-04 12:56:51 +0200'
date_gmt: '2014-04-04 11:56:51 +0200'
categories:
- Open Source
tags:
- internet
- open source
- open data
- spaghetti open data
- sod14
comments:
- id: 18749
  author: Lazza
  author_email: andrea.lazzarotto@gmail.com
  author_url: http://andrealazzarotto.com/
  date: '2014-04-05 18:51:00 +0200'
  date_gmt: '2014-04-05 17:51:00 +0200'
  content: 'Ho letto l''articolo e ho cercato di capirci qualcosa, non essendo del
    settore devo dire che una parte del senso mi è sfuggito. Mi permetto solo una
    battuta... Open di qua, open di là, però tutti col Mac. :-P '
- id: 18750
  author: Visto nel Web &#8211; 125 | Ok, panico
  author_email: ''
  author_url: http://okpanico.wordpress.com/2014/04/06/visto-nel-web-125/
  date: '2014-04-06 07:58:22 +0200'
  date_gmt: '2014-04-06 06:58:22 +0200'
  content: "[&#8230;] Fotografie da #SOD14, tra dati e tagliatelle ::: Bl@ster&#8217;s
    [&#8230;]"
- id: 18751
  author: Bl@ster
  author_email: dottorblaster@gmail.com
  author_url: http://dottorblaster.it/
  date: '2014-04-06 20:07:00 +0200'
  date_gmt: '2014-04-06 19:07:00 +0200'
  content: |-
    La parte del senso che ti è sfuggita probabilmente è quella rivolta alla comunità italiana degli opendatari, qualcosa un po' più da insider ;)


    La cosa bella del panorama Open Data è che incontri anche gente con i sistemi operativi più assurdi 8-) e sicuramente, potendo scegliere, meglio Unix sotto al sedere (anche se un po' snaturato) che Windows, almeno per quella che è la mia opinione :D
---
<p>Il weekend che è &#8220;appena&#8221; (sono ancora in tempo, è venerdì!) passato l&#8217;ho trascorso con i miei amichetti di <a href="http://www.spaghettiopendata.org/">Spaghetti Open Data</a>, a discorrere di dati aperti, apertura di nuovi dataset, e finalmente nuovi bisogni all&#8217;interno della community e all&#8217;interno della pubblica amministrazione. A <strong>#SOD14</strong> abbiamo parlato di <strong>OpenStreetMap</strong>, di <strong>CKAN</strong>, e di come un progetto che tira avanti grazie alle contribuzioni (di dati) esterne possa essere facilitato da enti più o meno strutturati ed aderenti a una serie di regole scritte. La burocrazia che non ci piacerà mai troppo poco.</p>
<p>E poi abbiamo sussurrato (non troppo sotto voce) del mitico ed evanescente <strong>hackathon alla Camera dei Deputati</strong>, che ormai è di dominio pubblico, quindi lo ripeto: si ragazzi, si farà, e sarà <strong>una figata</strong>. Un po&#8217; meno per noi giudicare che diavolo avrà prodotto la community in meno di 48 ore di sviluppo martellante, ma posso garantire che da lontano si prospetta uno sforzo sicuramente interessante.</p>
<p>Nonostante sia stato meraviglioso ogni momento passato dal sottoscritto al fianco dei compagni opliti lungo la conferenza del venerdì, l&#8217;hackathon del sabato (in cui ho contribuito ad <strong>Open Data Census</strong> - e daje!) ed il momento formativo della domenica in cui ho imparato da <a href="http://www.marcobrandizi.info/mysite/">Marco Brandizi</a> e <a href="https://twitter.com/dvcama">Diego Valerio Camarda</a> (più tutta una serie di altre persone, ma Marco era l&#8217;eminenza grigia e con Diego ormai siamo amichetti, tollerateci) come diavolo funzionano i <strong>linked data</strong>, mi sono permesso di prendere <strong>qualche appunto</strong> sullo stato dell&#8217;arte della nostra missione in Italia, di dove siamo e di dove stiamo andando a finire.</p>
<p><img src="http://i61.tinypic.com/15yvuxx.jpg" alt="Matteo Brunati a #SOD14" /></p>
<h3>2014: la maturità del panorama open data italiano</h3>
<p>Al <a href="http://www.greenopendata.it/">Green Open Data</a>, ormai diverso tempo fa (anni? Non ricordo), mi sono alzato in piedi e ho avuto il coraggio di dire che non bastava liberare dati a caso, ma questi dati dovevano seguire grossomodo delle descrizioni comuni, una <strong>notazione omogenea</strong> (e qui ci viene incontro l&#8217;ambito Linked, me ne rendo conto, ma la facevo più semplice), una serie di <strong>regole anche relative alla qualità</strong> per cui un diamine di sviluppatore che si trovasse a scremare quella pletora di numeri non dovesse per forza impazzire tra errori umani e insiemi di dati disomogenei.</p>
<p>Beh, improvvisamente non solo la società civile se n&#8217;è resa conto insieme a me pian piano, ma addirittura i pubblici amministratori hanno cominciato a capire che <strong>favorire il riuso dei dati da parte di una comunità</strong> di persone attive non è qualcosa che viene innescato al momento del rilascio, ma segue una dinamica completamente diversa. Allo stesso modo chi prima chinava il capo e ringraziava in maniera quasi fantozziana i liberatori di rumenta selvatica, adesso sta iniziando a farsi sentire, perché effettivamente lavorare su un dato &#8220;brutto&#8221; significa raffinarlo, portare avanti la ricerca e non poter nemmeno <strong>contribuire</strong> indietro le modifiche - dato che comunque le istituzioni non sono preparate a gestire un &#8220;ritorno&#8221; di informazioni di questo tipo - beh, tutto questo significa <strong>doppio lavoro per tutti</strong>. Ed è interessante (ne sono più che lieto) che anche al secondo <strong>raduno storico di Spaghetti Open Data</strong>, finalmente, si sia creato il clima per <strong>parlare di rilascio in maniera seria</strong>, strutturata e tra persone adulte che più che alla visibilità, sono interessate all&#8217;effettivo risultato. </p>
<h3>Ogni dataset è bello a mamma sua</h3>
<blockquote>
<p>&#8220;Noi abbiamo più dataset&#8221; - &#8220;Si ma io ho più triple di te&#8221; - &#8220;Noi abbiamo l&#8217;API, l&#8217;endpoint SPARQL e pure un kiletto de guanciale&#8221;</p>
</blockquote>
<p>Ho notato che improvvisamente (o progressivamente durante l&#8217;ultimo anno, dipende da quanto granularmente analizziamo il fenomeno) il tema della <strong>produzione dei deliverable</strong> che affligge chi fa open data si è spostato dall&#8217;<strong>autoreferenzialità</strong> più assoluta, come l&#8217;analisi della cardinalità di un linked dataset (quando è linked), all&#8217;analisi di cosa produce la <strong>liberazione dell&#8217;informazione</strong>. Questo è interessante, perché ho sentito finalmente pubblici decisori che in veste di civil servant hanno detto chiaramente che è ora di smettere di misurare chi ce l&#8217;ha più lungo, e cominciare a fare un lavoro di disseminazione serio.</p>
<p>C&#8217;è stato quindi uno <strong>spostamento del baricentro</strong>, da quanto effettivamente siamo fighi se liberiamo tanti dati, a quanto effettivamente siamo fighi se liberiamo una caterva di cose ma di queste ne vengono usate ben poche - se non nessuna. Finalmente le amministrazioni e anche alcuni evangelist del tema hanno capito che <strong>far prender polvere a dei dataset non è bello</strong> per nessuno, e hanno cominciato a cercare una soluzione al problema. In sostanza, <strong>ogni dataset è bello alla PA sua</strong>, ma effettivamente i primi ditini sentenziosi cominciano ad alzarsi, a ragione: come possiamo toglierci da questo impiccio?</p>
<h3>Toc toc, sono l&#8217;engagement e non cresco sugli alberi</h3>
<p>La soluzione principesca venuta progressivamente a galla durante le tappe in giro per Bologna del raduno - tipo alla <a href="http://www.pizzeriailsellaio.it/">Pizzeria Il Sellaio</a>, dove fanno una pizza condìta che levati proprio, da leccarsi i baffi - è quella di <strong>stimolare gli sviluppatori</strong> a produrre prodotti buoni utilizzando i dataset, tramite operazioni di scouting mirato alle community e, perché no, tramite la produzione di esempi facenti uso dei dataset, in modo da produrre un <strong>circolo virtuoso</strong> in cui lo Stato dà il là, e la società civile in qualche modo risponde con il seguito di un circolo virtuoso che può solo fare benissimo.</p>
<p>Si è capito, quindi, non solo che <strong>l&#8217;engagement non cresce sugli alberi</strong>, ma che fare engagement sul territorio (e non solo) per quanto riguarda i dati è qualcosa di terribilmente complesso, che richiede delle risorse notevoli e che magari non è nemmeno tanto alla portata di un ente come una PA. <strong>Code For Italy</strong> (tanto per citare un progetto a caso) funge da collante proprio per operazioni come queste, dove un amministratore vuole cercare di coinvolgere quanto più possibile la popolazione in attività sostanzialmente di welfare proveniente dal basso, se vogliamo.</p>
<p><img src="http://i58.tinypic.com/imow86.jpg" alt="Luca Corsato e Peppa Pig" /></p>
<h3>Master Chef</h3>
<p>Durante il raduno, chiaramente mentre ero assente perché mica posso fare sempre il bravo ragazzo, sono stati assegnati dei diplomi di <strong>Open Data Master Chef</strong> ad un sacco di membri della community che secondo il parere delle teste più anziane hanno dato un contributo rilevante a loro modo (almeno credo) al progredire del gruppo. Sono stato insignito del titolo di Master Chef appena arrivato all&#8217;hackathon del sabato, e nonostante poi mi abbiano detto &#8220;seh vabbeh tanto l&#8217;abbiamo dato a un sacco di gente&#8221;, <strong>è un onore comunque far parte di Spaghetti Open Data</strong>. A <strong>#SOD14</strong> abbiamo dimostrato ancora una volta cosa può fare, di cosa è capace una community completamente grassroot come la nostra, capace con la sola forza del numero e della creatività, di <strong>tirare fuori costantemente nuovi spunti</strong> tecnologici, filosofici, amministrativi.</p>
<p>Allo stesso tempo, in un raduno come #SOD14 è possibile scoprire che le persone hanno anche una faccia. E <a href="http://lucacorsato.it/">Luca Corsato</a> ha pure gli <strong>adesivi di Peppa Pig</strong> attaccati sul computer. Trovarsi di persona è sempre bellissimo, e chiaramente permette anche di <strong>accelerare ove possibile il ritmo di produzione</strong> di idee e prodotti da parte di una community che, ormai arrivata all&#8217;asintoto per quanto riguarda gli utenti a loro modo attivi, ha la necessità di bypassare le fasi in cui si genera più overhead durante le comunicazioni.</p>
<p>Una speranza personale? Ovviamente, che il <a href="https://github.com/spaghetti-open-data">repository GitHub di Spaghetti Open Data</a> si popoli ancora maggiormente, alla luce anche delle idee emerse durante #SOD14.</p>
<h3>Matteo Brunati ha una barba meravigliosa</h3>
<p>Nulla mi ha stupito, di <strong>#SOD14</strong>, più del trovare <a href="http://www.dagoneye.it/">Matteo &#8216;dagoneye&#8217; Brunati</a> con una barba che poteva solo raccogliere complimenti. A parte gli scherzi, non solo Matteo mi ha fornito <strong>un&#8217;interessante ispirazione per il mio look</strong>, ma anche un&#8217;overview di come funzionano alcuni grossi progetti, come ne è strutturato il workflow, e come vengono ammesse le persone. Tutto materiale per farmi un&#8217;idea e decidere insieme alla community nascente cosa diavolo deve diventare <strong>Code For Italy</strong> (anche se probabilmente lo scopriremo solo vivendo).</p>
<p>Un&#8217;ultima parola? <strong>Daje</strong>.</p>
