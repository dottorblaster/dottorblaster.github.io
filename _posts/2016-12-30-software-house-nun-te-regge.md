---
layout: post
status: publish
published: true
title: Alle software house nun je regge, ma a me si
date: 2016-12-30 16:04:49 +0100
categories:
- Tech
tags:
- koolinus
- mac
- macos
---

![Macbook, Linux and shit](https://gitlab.com/dottorblaster/blog-images/raw/master/images/macbook_bw_sample.jpg)

Proprio poco fa leggevo [questo post di Nicola](https://koolinus.net/blog/2016/12/alle-software-house-nun-je-regge-la-pompa/) che mi ha fatto ricordare di un dettaglio fondamentale, una **differenza** tra come io uso le mie macchine e come la maggior parte della gente usa le sue. Si, posseggo un Mac, anzi due. Uno aziendale, uno personale, e svariati altri computer tra cui il mio fulgido [fisso con Arch Linux](http://dottorblaster.it/2016/09/gnome-shell-dopo-tanto-tempo/), sul quale quest'anno ho anche testato [Windows 10](http://dottorblaster.it/2016/08/macos-resta-al-palo-windows-10-mi-stupisce/) (rimanendone sorpreso positivamente).

Tra l'**agnosticismo** relativo al sistema operativo e altri fattori, alla fine i miei Mac sono diventati molto più simili alle mie macchine **Linux** di quanto uno possa pensare, perché - beh - ecco come li uso:

- Installazione di [Homebrew](http://brew.sh/index_it.html);
- Disabilitazione della [System Integrity Protection](https://en.wikipedia.org/wiki/System_Integrity_Protection);
- Uso di iCloud: **zero**;
- Strumenti di sviluppo disponibili su tutti i sistemi operativi: Atom, Zsh, ecosistema NodeJS/Go/eccetera, più i vari IntelliJ, Eclipse e compari;
- Limitazione nell'uso dello store di Apple, priorità ai **software open source** o comunque indipendenti.

Alla fine, dopo l'applicazione di queste piccole misure (che io adotto in maniera totalmente inconscia, perché è così che uso i computer), i miei Mac rimangono solo "degli Unix con un'interfaccia carina", e nulla più.

Viceversa, per il modello di connettività previsto "always on", nemmeno io ho una **soluzione**. Di certo utilizzare il computer in questa maniera, di fatto evitando di entrare nel circolo vizioso del cloud in ogni dove, facilita il mantenere un certo tipo di **rapporto con i propri dati**, con le proprie macchine.

Alla prova dei fatti, quando poi mi serve avere una copia condivisa e accessibile in mobilità di certi documenti, sostituisco un male con un altro utilizzando Google Drive al posto di iCloud; che almeno però non è **integrato nativamente nel sistema operativo**.
