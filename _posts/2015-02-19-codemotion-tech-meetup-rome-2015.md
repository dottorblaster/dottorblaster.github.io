---
layout: post
status: publish
published: true
title: Codemotion Tech Meetup 2015 Roma - appunti sparsi, video e slide
date: 2015-02-19 22:00:00 +0100
categories:
- Web
tags:
- codemotion
- talk
- my life
- nerd
- code
- development
---

![Release Responsibly](http://i61.tinypic.com/nl4qv6.jpg)

Purtroppo questo post esce in ritardo per una serie di motivi, ma avrei voluto farlo uscire subito dopo l'evento dell'altro giorno perché sono stato veramente, veramente contento di aver **rivisto un sacco di amici**, di aver trovato il tempo per mettere in piedi un seppur frettoloso talk, e per aver condiviso il palco con [Giorgio](http://www.giorgiopomettini.eu/) (date un'occhiata al suo sito!) in particolare.

### Appunti sparsi sugli speech
Vado per ordine:

- **Giorgio Pomettini - "Nuove forme di interazione per videogiochi e installazioni interattive: integrare Arduino con Unity"**: che dire, Giorgio è Giorgio (ve l'ho già detto di visitare il suo sito?). Purtroppo ha subito un tentativo di sabotaggio dalle Forze del Male poco prima del suo talk, ma è stato comunque in grado di dare grande prova della sua preparazione tecnica e di farci divertire, persino tirando fuori un evergreen tra i "fail" (se così vogliamo chiamarli) della Nintendo, ossia il Vitality Sensor.
- **Andrea Pompili - "Chi l’ha detto che i Virus su Linux non esistono? Come il vostro router ADSL può diventare una comoda botnet da salotto"**: figata totale globale :-D l'immenso Andrea ha provato che non solo i virus per Linux esistono (come già testato da parecchi analisti di IT security già prima), ma ha anche dato un'overview abbastanza precisa e piacevole del perché dovremmo cominciare a temere non tanto per i nostri computer, quanto per i nostri handset, smart device come un termostato NEST o la nostra Smart TV, e soprattutto per il nostro router (un attrezzo di cui è decisamente difficile fare un wipe quando le cose si mettono male).
- **Alessio Biancalana - "Rilascia responsabilmente: tip e best practice che ti faranno amare dai dev"**: è il mio nome quello? :-) Che dire, un talk sulla scoperta dell'acqua calda. Trovate le slide e un video più in basso.
- **Giulio Santoli - "Sviluppo live e deploy di una web app su IBM Bluemix e DevOps Services"**: ho apprezzato particolarmente la performance di Giulio perché ha scritto un programmino in Go (linguaggio che adoro) di cui eseguire rapidamente il deploy su Bluemix. Gli ho promesso di scrivere un buildpack per far girare [Monicelli](https://github.com/esseks/monicelli) su Bluemix, spero di farcela.
- **Mauro Liverani, docente di workshop a Codemotion Roma - Presentazione e Q&A**: è stato un piacere vedere un "collega" mentre presentava la filosofia DevOps e le modalità operative di questa fetta dell'informatica che continua ad espandersi a dismisura. Auguri per il workshop, Mauro! :-)

### Release Responsibly: il video
**Antonio Pavolini** è stato così gentile da riprendere il mio talk, quindi lo condivido qui sotto, insieme alle slide senza nemmeno essere epurate di qualche elemento di disturbo che mi è servito essenzialmente come *deus ex machina*.

<iframe width="420" height="315" src="https://www.youtube.com/embed/1tKVpEnRlqA" frameborder="0" allowfullscreen></iframe>

<iframe src="//www.slideshare.net/slideshow/embed_code/44870383" width="425" height="355" frameborder="0" marginwidth="0" marginheight="0" scrolling="no" style="border:1px solid #CCC; border-width:1px; margin-bottom:5px; max-width: 100%;" allowfullscreen> </iframe> <div style="margin-bottom:5px"> <strong> <a href="//www.slideshare.net/Codemotion/release-responsibly" title="Release Responsibly" target="_blank">Release Responsibly</a> </strong> from <strong><a href="//www.slideshare.net/Codemotion" target="_blank">Codemotion</a></strong></div>

Anche le **discussioni tecniche** durante l'aperitivo sono state soddisfacenti. Quand'è che lo rifacciamo? :-P

*Photo courtesy of [BackInCode](https://twitter.com/BackInCode)*
