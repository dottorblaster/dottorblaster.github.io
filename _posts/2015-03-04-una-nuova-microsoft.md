---
layout: link
status: publish
published: true
title: Una giornata all'Azure Open Day in compagnia di una nuova Microsoft
origlink: http://blogs.msdn.com/b/italy/archive/2015/03/03/guest-post-una-giornata-all-azure-open-day-in-compagnia-di-una-nuova-microsoft.aspx
date: 2015-03-03 21:21:00 +0100
categories:
- Open Source
tags:
- linux
- microsoft
- cloud
---

Curioso trovare Microsoft su un blog come il mio, che tratta soprattutto di "nerdate e Open Source", vero? ;-) Eppure.

La scorsa settimana sono stato anch'io come [Nicola Iarocci](http://twitter.com/nicolaiarocci) all'**Azure Open Day** di **Microsoft**, ma purtroppo a casa dei ritmi serrati di questi giorni non ho potuto mettere per iscritto nemmeno uno stralcio delle impressioni che ho avuto prima, dopo e soprattutto durante l'evento. Recupero in corner citando almeno il post di Nicola sul blog di Microsoft stessa:

> Una cosa che balza all'occhio nell'offerta Azure; la ricchezza di supporto per i tool non-Microsoft, in particolar modo per quelli open source: git, Linux e quant'altro. Certo, col senno di poi, non c'è nulla di strano vista la rivoluzione che sta avvenendo col .NET Framework, cuore pulsante delle tecnologie Microsoft. Eppure ancora oggi non faccio che ripetermi: chi l'avrebbe detto solo un paio d'anni fa che avremmo visto Linux girare su una piattaforma Microsoft? E che dire della release non solo Open Source, ma addirittura multi piattaforma del prossimo .NET Core, di ASP.NET 5 e di tutto il resto che, c'è da scommetterci, arriverà poi?
>
> Microsoft vuole essere ovunque, e ha capito che questo obiettivo non può essere raggiunto rimanendo focalizzata unicamente sulle tecnologie proprietarie né tantomeno costringendo gli sviluppatori su una piattaforma chiusa e limitata a Windows. Poteva arrivarci prima e certo ha ben corso il rischio di perdere il treno, ma a quanto pare ora siamo sulla giusta strada e l'intenzione di percorrerla a spron battuto.

In realtà ho in canna un **commentario molto più ampio** sulla **strategia open** di Microsoft, se non altro perché quello che tanti fanno a parole, Microsoft lo mette a terra coi fatti arrivando ad essere quasi un gigante dell'Open Source nella sua totalità, scrivendo un sacco di codice non solo per le sue piattaforme ma [foraggiando](http://rcpmag.com/articles/2012/04/04/microsoft-credited-as-a-top-linux-kernel-contributor.aspx) quello che a conti fatti è parte del suo core business e permettendo a tutte le persone di eseguire ogni possibile alternativa sulla piattaforma che offre.

Il mondo sta cambiando. **Microsoft sta cambiando**. Ne vedremo delle belle.

_P.S.: purtroppo non ho tempo di scrivere un post veramente strutturato e fatto bene sull'operato OSS di Microsoft al momento, vorrei farlo quando prima, nel frattempo mi scuso :-(_
