---
layout: post
status: publish
published: true
title: "Cauldron e la sua nuova icona - ma anche copia, apri, ama"
date: 2025-03-20 20:15:21 +0100
categories: 
- Linux
tags: 
- pocket
- cauldron
- flatpak
- flathub
- linux
---

Pur essendo una persona che soffre moderatamente il cambio di stagione[^1], devo dire che sto accusando quest'entrata della primavera in maniera meno grave del solito, e uno dei motivi è che il design team di GNOME (nella persona di [Brage Fuglseth](https://bragefuglseth.dev/)) ha finalmente dato un'icona a [Cauldron](https://flathub.org/apps/it.dottorblaster.cauldron). Sinceramente sono sempre stato emozionato più del dovuto per questa cosa, e devo dire che fin dal primo momento mi sono eccitato come un cucciolo di labrador perché non solo ho provato a fare un'app desktop e ci sono sommariamente riuscito, ma grazie a questa icona adesso sembra anche una "cosa vera" - di quelle del desktop environment per davvero, ecco.

![L'icona di Cauldron in anteprima](https://gitlab.com/dottorblaster/blog-images/-/raw/master/images/cauldron/cauldron.png)

Questo mi ha dato un boost di motivazione per aggiungere due cose che volevo piazzare dentro Cauldron da tantissimo tempo:

- Copia nella clipboard: ovvero, appunto, un pulsante per copiare nella clipboard l'URL del post che si sta visualizzando;
- Apri nel browser: un altro pulsante che apre nel browser di default l'articolo che si sta visualizzando.

Sono due cose che ho sempre avuto a disposizione in tutti gli RSS reader per ogni piattaforma, ovviamente a partire dal mitico [Newsflash](https://apps.gnome.org/it/NewsFlash/), e dato che erano tutto sommato delle vittorie facili non vedo perché farcele mancare. Anche perché, appunto, Pocket for Mac, da cui ho preso spunto[^2], ce le ha entrambe e sono comodissime.

Godetevi tutto!

[^1]: Vi giuro che la sto prendendo da lontano ma non sono ancora arrivato a fare come quei vecchi attaccapippe che parlano del tempo.

[^2]: Che tra l'altro è stato mandato a sunset, quindi praticamente il mio è attualmente il miglior client Pocket sulla faccia della terra - tant'è che [Lorenzo](https://blog.setale.me/) mi ha inaspettatamente chiesto se supporterò mai macOS.
