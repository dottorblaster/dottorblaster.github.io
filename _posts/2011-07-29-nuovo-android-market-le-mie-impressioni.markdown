---
layout: post
status: publish
published: true
title: 'Nuovo Android Market: le mie impressioni'
author:
  display_name: Bl@ster
  login: Blaster
  email: dottorblaster@gmail.com
  url: http://www.dottorblaster.it
author_login: Blaster
author_email: dottorblaster@gmail.com
author_url: http://www.dottorblaster.it
wordpress_id: 950
wordpress_url: http://dottorblaster.it/?p=950
date: '2011-07-29 15:31:47 +0200'
date_gmt: '2011-07-29 14:31:47 +0200'
categories:
- Android
tags: []
comments:
- id: 16180
  author: Oscar Zambotti
  author_email: oskarnrk@gmail.com
  author_url: ''
  date: '2011-07-29 14:36:00 +0200'
  date_gmt: '2011-07-29 14:36:00 +0200'
  content: Infatti sul mio Optimus One l'ho disinstallato, mi infastidisce troppo
    il bug dell'app ancora in download e scatta. Uso il vecchio e bene così...
- id: 16181
  author: peppeuz
  author_email: peppeuz@gmail.com
  author_url: http://peppeuz.wordpress.com
  date: '2011-07-29 23:19:00 +0200'
  date_gmt: '2011-07-29 23:19:00 +0200'
  content: |-
    Lo sto testando anch'io sul mio "vecchio" Magic ed ho avuto più o meno le stesse impressioni.

    Penso comunque che quella finita nelle nostre mani di smanettoni sia poco più che una beta o comunque una versione che presto (si spera) verrà migliorata notevolmente con un nuovo Market.

    Per adesso è praticamente inusabile, ogni volta che devo scaricare qualcosa smadonno. Sì, tornerò molto presto alla vecchia release.
- id: 16183
  author: Bl@ster
  author_email: dottorblaster@gmail.com
  author_url: http://dottorblaster.it/
  date: '2011-07-31 17:16:00 +0200'
  date_gmt: '2011-07-31 17:16:00 +0200'
  content: |-
    Nella MIUI il nuovo Market funziona un pelo meglio.
    Sospetto smanettamenti e disassemblaggi da parte dei cinesi.
- id: 16184
  author: Bl@ster
  author_email: dottorblaster@gmail.com
  author_url: http://dottorblaster.it/
  date: '2011-07-31 17:16:00 +0200'
  date_gmt: '2011-07-31 17:16:00 +0200'
  content: Mi fa piacere non essere l'unico ad aver notato questi piccoli glitch ;)
- id: 16185
  author: LordGiotto
  author_email: ''
  author_url: http://lordgiotto.wordpress.com/
  date: '2011-08-01 00:00:00 +0200'
  date_gmt: '2011-08-01 00:00:00 +0200'
  content: |-
    Io ho avuto modo di provarlo sul mio HTC Magic: è durato si e no un'ora.
    Era lentissimo nel caricamento e nelle transizioni tra le pagine, senza aggiungere nulla di così innovativo da giustificarne i difetti.
    Con questo non voglio dire che non apprezzo il lavoro di Google: il market è il centro nevralgico di Android e fa molto bene a migliorarlo, abbellirlo e renderlo sempre più intuitivo ed accessibile, ma hanno ancora lavoro da fare :)
    Ora come ora l'unica alternativa comoda e pratica per installare applicazioni resta il market via web :)
- id: 16414
  author: Lorisi1997
  author_email: lorisi1997@gmail.com
  author_url: ''
  date: '2011-09-29 16:53:00 +0200'
  date_gmt: '2011-09-29 15:53:00 +0200'
  content: 'Come si fa a scaricare? '
- id: 16417
  author: Bl@ster
  author_email: dottorblaster@gmail.com
  author_url: http://dottorblaster.it/
  date: '2011-10-03 15:54:00 +0200'
  date_gmt: '2011-10-03 14:54:00 +0200'
  content: Lo flashi a mano, e lo prendi da XDA :)
---
<p>Vediamo. Da un po' di settimane, ormai, è stata rilasciata questa nuova spettacolosissima versione dell'<strong>Android Market</strong>, che apporta modifiche pesanti sia all'interfaccia, come risulta sin da subito, sia, come è meno visibile, a tutta una serie di algoritmi sottostanti per il download e la gestione delle applicazioni. Avendo usato un po' tutta questa robaccia sin da subito, dato che da buon curiosone ho immediatamente sostituito il "vecchio" Market con l'ultimo, posso dire di essermi fatto un'opinione su questa release e sul suo primo update, ovviamente correttivo di alcune delle lacune che andrò a descrivere.</p>
<h3>La nuova interfaccia</h3>
<p>Tutto ciò ha portato una polemica molto grande. La nuova interfaccia dell'Android Market infatti si palesa con una nuova schermata per le app "pubblicizzate" che a molti ha ricordato, per via sul suo stile un po' a blocchi, Windows Phone 7. In realtà dopo due minuti di uso approfondito ci si accorge che lo stile grafico forse un po' <strong>Metro-style</strong> (got the point) viene abbandonato nelle altre tab, le quali godono di un design pulito, funzionale, e introducono delle belle cosette fondamentali di cui sentivamo molto la mancanza, come tutte quelle fantastiche sciccherie fattibili attraverso il sistema di rating e che Google ha tardato ad implementare per mancanza di tempo, mancanza di voglia, o semplicemente la necessità di portare a tutti un sistema funzionante piuttosto che sprecarsi in queste - diciamolo - scemenze di secondo piano.</p>
<p>Ora però che abbiamo il re dei sistemi mobile tra le nostre mani, era necessario adottare un marketplace più maturo, ed eccoci qua. Interfaccia rinnovata, molto bella sia nel suo comparto a blocchetti per le "featured apps" che nel suo layout più tradizionale a lista di coppie. Il problema è che tutto ciò, incredibilmente, si è riflesso in una scattosità del tutto: il <strong>Market</strong> nella sua ultima release è diventato elefantiaco in quanto a prestazioni grafiche, cosa inaccettabile, e anche se con l'ultimo update le cose sono migliorate sensibilmente, comunque lo scrolling è poco fluido, e l'interfaccia molto poco reattiva.</p>
<h3>Il substrato</h3>
<p>Insieme all'interfaccia grafica, è cambiato anche il <strong>modo di gestire le applicazioni</strong> nell'Android Market. Per carità, non mi riferisco ai link sulla memoria fisica, i quali sono rimasti invariati, bensì agli algoritmi utilizzati per l'installazione parallela di più applicazioni: se infatti prima le applicazioni venivano scaricate ed installate in parallelo, sforzando parecchio la CPU e producendo anche più di un errore, il nuovo gestore di download e installazioni procede in una finestra di due applicazioni installate in contemporanea, e anzi è maggiormente restrittivo, nel senso che mentre un'app viene installata la successiva viene scaricata. Non vengono quindi mandati in esecuzione due processi di installazione (e di download, anche) simultanei, per favorire l'assenza di errori durante il processo di aggiornamento.</p>
<p>Purtroppo l'aggiornamento andato a buon fine non è qualcosa che il nuovo Market contempla :D</p>
<p>Con questo intendo dire che nonostante la bontà dei nuovi algoritmi, il marketplace risulta ancora in uno stato embrionale: una volta aggiornata una specifica applicazione, questa risulta ancora in download. E l'ultimo update <em>non</em> ha corretto questo fastidioso comportamento. Bisogna quindi (lo suggerisco) fare riferimento al <strong>sistema di notifiche</strong> il quale ci dice correttamente cosa sta succedendo.</p>
<h3>Conclusioni</h3>
<p>Che dire quindi? Tutto ciò mi stuzzica. Mi aspetto che mentre <strong>Google</strong> lavora al sistema operativo rimedi a un po' di questi bachi che sinceramente sono molto fastidiosi, dato che comunque in fase di gestione del software installato non mi fanno avere le idee molto chiare su cosa ha finito di scaricare, cosa no, eccetera eccetera. Inoltre, purtroppo, se questo aggiornamento per l'interfaccia dell'Android Market poteva essere una cosa decisamente buona, giusta e benvenuta, comunque l'interfaccia grafica così poco snella mi fa rabbrividire, e se penso che posseggo un Desire (1GHz di CPU), tremo al pensiero di come può viaggiare un'applicazione del genere su dispositivi con una CPU un po' più ristretta.</p>
