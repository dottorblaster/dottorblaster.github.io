---
layout: post
status: publish
published: true
title: Marketing del contesto
author:
  display_name: Bl@ster
  login: Blaster
  email: dottorblaster@gmail.com
  url: http://www.dottorblaster.it
author_login: Blaster
author_email: dottorblaster@gmail.com
author_url: http://www.dottorblaster.it
wordpress_id: 1858
wordpress_url: http://dottorblaster.it/?p=1858
date: '2012-10-11 17:23:38 +0200'
date_gmt: '2012-10-11 16:23:38 +0200'
categories:
- Web
tags:
- google
- marketing
- apple
comments: []
---
<p>Negli anni che stiamo vivendo, ci sono stati dei cambiamenti a livello di marketing "delle cose" (quindi meccaniche generali) che mi hanno fatto riflettere abbastanza. Abbiamo attraversato infatti un periodo di transizione in cui il software, i <strong>bit</strong>, venivano venduti in maniera variabile, mentre nell'ultima finestra temporale, di circa un paio d'anni, ormai chiunque voglia offrire un prodotto è obbligato a farlo secondo alcuni canoni impostisi prima con l'avvento di alcune tecnologie "onnicomprensive", successivamente con prodotti che hanno compenetrato l'ambito fatto di ossa e carne, ossia il reale, portando i bit ad assumere un'importanza prevalente rispetto a tante, tantissime altre cose.</p>
<p>Di cosa sto parlando? Sto parlando di <strong>marketing del contesto</strong>. Come primo esempio possiamo prendere le <strong>Google Apps</strong>: dalla nascita di GMail, <strong>Google</strong> ha cominciato ad offrire all'utente non più un prodotto, ma un pool di prodotti fortemente concatenati in un contesto. E parliamo sempre di bit eh. Come secondo esempio, possiamo indicare <strong>Apple</strong> in funzione di una delle compagnie che maggiormente hanno contribuito a portare nell'ambito "reale", di oggetti di ferro e plastica, quello che ormai eravamo quasi assuefatti a veder succedere coi bit.</p>
<p><img class="aligncenter" title="context marketing" src="http://farm4.staticflickr.com/3073/2681240098_2137fba61b.jpg" alt="context marketing" width="500" height="375" /></p>
<p>Ovviamente ci sono tantissimi altri esempi, ma diciamo che questi due sono facilmente comprensibili e lampanti: <strong>iTunes</strong>, l'iPod e dopo l'iPhone con anche <strong>iCloud</strong> sono una piattaforma che integra e collega in maniera quasi (?) inscindibile i dispositivi, racchiudendo l'utente in un <strong>contesto</strong> dove gli basta allungare una mano per far dialogare dispositivi e tecnologie. Stessa cosa per il contesto offerto da <strong>Google</strong>: prima <strong>GMail</strong>, dopodiché Reader, Calendar, e tutte le Google Apps, fino ad arrivare ad <strong>Android</strong> e Google Music.</p>
<p>Ormai l'offerta di un contesto è imprescindibile per chiunque voglia anche solo pensare di sopravvivere nel medio/lungo periodo, con risultati impressionanti: bisogna trovare il modo infatti di proporre in maniera creativa il <strong>proprio panorama</strong> di prodotti, oppure "se non puoi combatterli alleati con loro" - ossia integrare la propria applicazione, il frutto del proprio lavoro in un ecosistema di largo uso in mano a milioni di persone, così che possano raggiungere il programma che ho scritto, ad esempio, io, con la stessa facilità con cui raggiungono le applicazioni integrate in maniera predefinita nel proprio <strong>contesto</strong> "nativo".</p>
<p>Abbiamo quindi questo nuovo modo di ragionare nel proporre prodotti - soprattutto nel campo dell'innovazione: la tendenza ad integrarsi od offrire un proprio <strong>contesto</strong>, in modo da risultare fascinevoli via via sempre di più, e costruirsi una userbase. Tante <strong>startup</strong> e tanti software stanno affrontando la sfida: <strong>Rovio</strong> ha <a href="http://techcrunch.com/2012/10/11/rovios-first-book-app-bad-piggies-best-egg-recipes-takes-it-further-into-non-fiction-non-gaming-territory/">proposto adesso</a> un libro di cucina (digitale) basato sul contesto ormai popolare costruito da <strong>Angry Birds</strong> e Bad Piggies, mentre addirittura in ambito Linux (desktop) c'è chi cerca di seguire la scia integrando infrastrutture cloud all'interno degli ambienti di lavoro. Casi come Canonical con <strong>Ubuntu One</strong> e GNOME che includerà OwnCloud ne sono una prova quantomai palese.</p>
<p><em>Image courtesy of <a href="http://www.flickr.com/photos/will-lion/2681240098/in/photostream/">Will Lion</a></em></p>
