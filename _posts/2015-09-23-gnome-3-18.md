---
layout: post
status: publish
published: true
title: GNOME 3.18 – novità che colpiscono nel bene e nel male
date: 2015-09-23 20:00:00 +0100
categories:
- Linux
tags:
- gnome
- open source
- desktop environment
- linux
---

![GNOME 3.18](http://i61.tinypic.com/33yp2xz.png)

Proprio qualche decina di ore fa, il team di sviluppo di **GNOME** ha diffuso un video dove vengono messe in luce le novità dell'ultima versione dell'**ambiente desktop**. Devo dire che ho visto moltissime cose che non sono per niente male, mentre altre mi hanno convinto decisamente poco. Una cosa che ho apprezzato, ad esempio, è il sempre **crescente uso di tooltip** interattivi per i campi di testo per esempio all'interno di Nautilus, il file manager; altra cosa interessante, poi, è l'uso sempre più spinto di **client side window decoration**, che permette di decorare le finestre in maniera molto più flessibile, delegando alle componenti istanziate all'interno del server grafico solo ciò di cui c'è veramente bisogno.

Questo approccio non è esente da caveat, come spiegò nel 2010 l'eccellente Martin Gräßlin in [una sua lettera aperta](http://blog.martin-graesslin.com/blog/2010/05/why-you-should-not-use-client-side-window-decorations/). Il che ci porta al prossimo punto, ossia le cose che non mi convincono: sulle mie macchine, purtroppo, **Mutter** (il decoratore di finestre di GNOME), non gira affatto bene. KWin di KDE, paragonato, è una scheggia. Chiaramente ha molte meno feature, è molto meno flessibile e la decorazione è fatta server-side (almeno quando ne seguivo maggiormente lo sviluppo). Altro aspetto su cui non sono affatto d'accordo è lo spostamento dell'area dove visualizzare le progressbar quando si spostano e copiano file all'interno di un menu contestuale. Questa è una cosa che continua a non piacermi di KDE, e vedere anche GNOME continuare quel percorso mi dispiace.

A prescindere da questo, comunque, quello che continuo a notare è una **ricerca di pulizia grafica** molto importante per quanto mi riguarda. Sicuramente testerò approfonditamente anche questa versione di GNOME, quando arriverà su Fedora (dato che ormai GNOME lo seguo da lì).

Eccovi il **video**:

<iframe width="853" height="480" src="https://www.youtube.com/embed/xu0VSKvfNEI" frameborder="0" allowfullscreen></iframe>
