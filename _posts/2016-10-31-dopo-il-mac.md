---
layout: post
status: publish
published: true
title: Cosa c'è dopo il Mac
date: 2016-10-31 17:04:00 +0100
categories:
- Tech
tags:
- mac
- linux
- windows
- macos
- macbook
---

![Macbook](https://gitlab.com/dottorblaster/blog-images/raw/master/images/macbook_bokeh.jpg)

In questi giorni mi sono astenuto dal commentare il **nuovo Macbook** presentato da **Apple**, in parte perché non ho avuto tempo, in parte per formarmi un'opinione tutta mia che sostanzialmente, ora, in fondo alla corsa, si riduce a questi punti fondamentali:

- Il nuovo colore **Space Gray** per il Macbook è la cosa che mi fa considerare l'acquisto di un nuovo modello;
- La touchbar è una cosa che per quanto utile, a me non serve;
- La rimozione del tasto Esc fisico è tamponata con la touchbar, ma ad un utilizzatore compulsivo di **Vim** come me questa sembra un'eresia;
- L'hardware all'interno è roba assolutamente non all'altezza di un ultrabook killer;
- L'unica novità di Sierra, l'ultima release di macOS, è Siri, di cui a me importa ben poco, e a quanto vedo pure agli altri.

Mentre vari fattori contribuivano a formare questo groviglio di sentimenti dentro di me, ho letto vari feedback in merito a questo, che consiglio:

- [Apple just told the world it has no idea who the Mac is for](https://medium.com/charged-tech/apple-just-told-the-world-it-has-no-idea-who-the-mac-is-for-722a2438389b#.frtekf4w4), che mi ha passato oggi [Julian](https://blog.julianxhokaxhiu.com/);
- [After Mac?](https://www.tbray.org/ongoing/When/201x/2016/10/29/Post-Mac), di Tim Bray;
- [Microsoft is now a braver, more innovative company than Apple](http://mashable.com/2016/10/27/microsoft-better-apple/#n745nga.eqqW), che pur essendo un articolo di Mashable offre un ottimo punto della situazione sull'evoluzione del binomio Microsoft/innovazione.

Insomma, tanto per riprendere la frase finale del post di **Tim Bray**:

> My best bet is to buy a fu­ture Mac that’s aimed at peo­ple like me. Which re­quires that Ap­ple wants to build one; they don’t at the mo­men­t, but maybe they will again be­fore this box I’m typ­ing on runs out of gas. But some of the com­bos above don’t sound ter­ri­ble.

Probabilmente non solo per me, che non sono mai stato un grosso affezionato, ma anche per molti altri è tempo di cominciare a pensare a **cosa c'è dopo il Mac**, dato che quell'aura di potenza senza compromessi comincia a evaporare come la neve al sole. Un tempo possedere un Mac significava avere accesso a un **ecosistema Unix** vasto, flessibile, senza rinunciare alla comodità di un sistema operativo orientato all'utente finale, ottimizzato per task multimediali, con una bella interfaccia grafica.

Di tutto questo è rimasta solo l'interfaccia grafica, dato che l'ottimizzazione del sistema operativo è andata a donnine col tempo, e l'ecosistema Unix ormai tra Linux che lo offre nativamente e Windows 10 che lo offre tramite subsystem dedicato comincia ad essere una caratteristica che spacciata come inarrivabile pregio sembra quasi **naìf**.

Nel frattempo i competitor stanno ridefinendo i traguardi a cui puntare, e stanno ormai sorpassando a tutta manetta quelli che Apple vede ancora come tali. Basta guardare come funziona [GNOME Shell sul mio computer fisso](http://dottorblaster.it/2016/09/gnome-shell-dopo-tanto-tempo/), o come Microsoft sia riuscita a sfornare un prodotto clamoroso con un consenso globale con il suo ultimo **Surface Studio**.

Insomma, oltre il confine tracciato dal Mac sembra esserci **una terra fatta di meravigliose novità**. E forse il fatto che Apple stessa per questo nuovo Macbook abbia spento la mela sempre accesa sul lid del blasonatissimo portatile, è metaforico di un destino in calo.
