---
layout: post
status: publish
published: true
title: RomaJS – machine learning e roba coatta
date: 2016-03-17 19:37:20 +0100
categories:
- Development
tags:
- javascript
- meetup
- community
---

![RomaJS](https://scontent-bru2-1.xx.fbcdn.net/hphotos-xlp1/t31.0-8/12513681_10209025130734829_9218046491682256265_o.jpg)

Il pollo per la cena cuoce, e io me ne sto sbracato sul divano a pensare a un'idea illuminante per le slide del mio talk di domani a [Codemotion](http://rome2016.codemotionworld.com/), presso il [corner di unconference](http://www.meetup.com/it-IT/codeinvaders/events/229207972/) organizzato da **CodeInvaders**. Siccome però allo stato attuale non mi va di fare una mazza, vi racconto un po' di ieri sera.

Ieri sera infatti è stata la prima volta che presenziavo al **raduno mensile di RomaJS**, community nella quale ho ritrovato molti amici e conosciuto tante altre persone simpatiche che avevo già incrociato – a riprova che si, a Roma alla fine siamo sempre gli stessi :-D

Devo dire che non ero mai stato agli eventi precedenti e se fossero tutti come quelli di ieri sera il livello medio sarebbe altissimo: dopo un'**introduzione di Claudio Mantuano alle Classes di ES6**, che sono un modo fico e più "convenzionale" di far capire la catena prototipale ai profani, **Piero Savastano** ha narrato addirittura in inglese cosa sia il **machine learning**, e come utilizzare librerie di machine learning con NodeJS; non solo: ha anche spiegato i punti di forza di Javascript quando si parla di questa tematica, e dato che il binomio fa alzare un sopracciglio, ha chiaramente circoscritto le aree di applicazione di quanto detto e consigliato anche soluzioni più appropriate.

Dopodiché, **hamburgerozzo** per tutti. Il quale, chiaramente, è stato condito da discussioni oscillanti tra la connotazione tecnica e la pazzia più totale:

> Il Perl minificato è più leggibile di quello normale!

Insomma, che dire: sono sicuro di esserci anche la prossima volta :-) E anche voi, se siete romani, mettete il like alla [pagina Facebook](https://www.facebook.com/romajs.org/) per essere aggiornati. In ogni caso, ogni terzo mercoledì del mese andate in Enlabs verso le sette.

_Photo courtesy of Luca Lanziani_
