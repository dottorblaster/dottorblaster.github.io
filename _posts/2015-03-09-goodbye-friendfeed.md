---
layout: link
status: publish
published: true
title: Goodbye Friendfeed
origlink: http://blog.friendfeed.com/2015/03/dear-friendfeed-community-were.html
date: 2015-03-09 23:10:00 +0100
categories:
- Web
tags:
- social network
- facebook
---

Dal blog di **Friendfeed**:

> We wanted to let you know that FriendFeed will be shutting down soon. We've been maintaining the service since we joined Facebook five years ago, but the number of people using FriendFeed has been steadily declining and the community is now just a fraction of what it once was. Given this, we've decided that it's time to start winding things down.

Friendfeed è un coacervo di tecnologia che, una volta firmate le carte per l'acquisizione, ha dato vita a **Facebook come lo conosciamo oggi**; paradiso di ogni early adopter, a volte l'ho definito personalmente "il posto dove succedono le cose". Ci ho impiegato ore e ore della mia vita, conoscendo persone che adesso posso dire tranquillamente mie amiche da anni, intrecciando rapporti che molto spesso sono finiti oltre lo schermo del PC, davanti a una buona birra e a un hamburger notevole.

Per questo, un po' mi dispiace: **ogni cosa che ha un inizio, ha anche una fine**, e anche se in tanti sapevamo che Friendfeed sarebbe giunto al margine del baratro, speravamo che ci si fermasse sempre un metro prima, che qualcuno tornasse sempre nel polveroso scantinato a dare un **calcio al server**.

Sono diventato un sentimentalone? Nah, più che altro Friendfeed è stato il social network che più di tutti per quel che ho potuto vedere ha generato una **comunità di affezionati** che è andata oltre la piattaforma, stringendo relazioni decisamente più complesse di quelle mappabili da un database a grafo. Un po' come certi **network IRC**, diciamo, o certi newsgroup. Say hello, ragazzi, ci si becca sul prossimo lido ;-)
