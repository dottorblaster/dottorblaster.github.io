---
layout: post
status: publish
published: true
title: Arriva NetNewsWire 6 per Mac
date: 2021-04-10 11:30:46 +0200
categories: 
- Open Source
tags: 
- feed
- rss
- feed reader
- feed rss
- mac
- open source
---

![NetNewsWire 6 for Mac](https://netnewswire.com/images/NNW5Light.png)

Qualche giorno fa **Brent Simmons** [ha dato l'annuncio](https://inessential.com/2021/03/27/netnewswire_6_0_for_mac) del lieto evento: uno dei progetti open source migliori di cui io abbia mai seguito gli sviluppi ha annunciato la versione 6.0, e quel software è proprio **NetNewsWire**.

Ma cominciamo dall'inizio: cos'è NetNewsWire? NetNewsWire è un lettore di feed RSS che sincronizza anche con Feedly, Feedbin, e un'altra buona caterva di servizi online per leggere i feed. Quest'ultima versione sincronizza anche i feed letti, nel caso in cui non usassimo nessuno di questi servizi, direttamente via iCloud; personalmente io sono un grosso fan dei **feed RSS** per praticamente qualsiasi cosa, e uso NetNewsWire principalmente come "interfaccia" per quanto riguarda il mio account Feedly.

Ho un'applicazione di questo tipo per ogni dispositivo che uso, il mio Macbook non fa eccezione, e devo dire di non essere mai stato così soddisfatto di un feed reader, anche perché di NetNewsWire **posso vedere tutto il codice su Github**, che è una cosa molto particolare se consideriamo che stiamo parlando di un'applicazione per Mac.

Brent Simmons [ne parla parecchio](https://inessential.com/2021/04/07/the_lack_of_a_price_tag_seems_almost_criminal), e si concentra spesso sullo stimolare questo tipo di sforzo per quanto riguarda l'ecosistema Apple, persino [nella guida ai contributi](https://github.com/Ranchero-Software/NetNewsWire/blob/main/Technotes/HowToSupportNetNewsWire.markdown) per il suo lettore di feed:

> First thing: don’t send money. This app is [written for love](https://inessential.com/2015/06/30/love), not money. :)
>
> NetNewsWire is all about three things:
>
> * The open web
> * High-quality open source Mac and iOS apps
> * The community that loves both of the above
>
> Supporting all these things takes *work*.

In poche parole: **NetNewsWire è il mio lettore di feed preferito per Mac**. Questa nuova versione introduce un bel po' di novità. È **open source**. Spero di avervi fatto venire voglia di usarlo.

