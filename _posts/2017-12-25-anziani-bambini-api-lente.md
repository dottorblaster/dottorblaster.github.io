---
layout: post
status: publish
published: true
title: Anziani, bambini, e API lente
date: 2017-12-25 17:50:57 +0100
categories:
- Development
tags:
- api
- ui
- ux
- development
- backend
---

Noi programmatori (o in generale noi del reparto IT, per così dire) siamo abituati a vedere la tecnologia in un modo strano: siamo spesso abituati ai **disservizi**, a interfacce che non mostrano esattamente quello che non dovrebbero, ad errori a runtime eccetera. Per quanto possano essere distanti da questo modo di pensare, persino i nostri coetanei che non si occupano di informatica seguono questa linea di pensiero, e aspettano due minuti prima di dare fuoco ad un dispositivo che non risponde.

Viceversa, ho avuto modo di osservare di recente un bambino e un'aziana a contatto con la tecnologia, ed entrambi al primo spinner mancante (segno di caricamento) e davanti ad un interfaccia che non segnava quello che loro si aspettavano hanno letteralmente dato fuori di matto. Tap a caso sull'interfaccia, se siamo fortunati **refresh compulsivi** altrimenti solo banali **lamenti a voce** contro il device, eccetera eccetera.

Ovviamente emerge sempre di più la necessità per il futuro di UI progettate bene, ma anche di **backend performanti** e livelli di trasporto che siano in grado di rendere onore a queste performance.

Riguardo il trasporto delle informazioni, ovviamente bisogna solo aumentare la copertura hi-perf sul territorio nazionale (e parlo per noi). Riguardo i backend performanti **Rust** ed **Elixir** sono due linguaggi che a me piacciono molto e che potebbero fungere da soluzioni.
