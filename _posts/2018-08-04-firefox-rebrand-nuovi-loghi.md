---
layout: post
status: publish
published: true
title: "Rebrand per Firefox: due parole sui (forse) nuovi loghi ✍️"
date: 2018-08-04 18:12:49 +0200
categories:
- Open Source
tags:
- firefox
- mozilla
- design
- grafica
- mozilla firefox
- open source
- open design
---

![Firefox logo design system 1 e 2](https://blog.mozilla.org/opendesign/files/2018/07/Systems-1-2-1-1000x744.jpg)

Qualche giorno fa mi ha colpito una cosa che ho visto passarmi sotto gli occhi: si tratta delle **nuove icone** che il team di design di Firefox (ovviamente di Mozilla) sta pensando per le nuove versioni. Avevamo avuto un redesign anche per il recente aggiornamento dell'interfaccia, ma è stato solo un piccolo ridare forma all'icona del volpone che tutti amiamo, mentre con [questo aggiornamento](https://blog.mozilla.org/opendesign/evolving-the-firefox-brand/) abbiamo qualcosa di più corposo.

Viene definito a monte infatti il **Firefox brand**, ovvero una intera famiglia di prodotti di cui alcuni esemplari già visibili a noi mortali come Firefox Focus, il browser dedicato alla privacy. In base ai due design system proposti e in base al logo che rappresenta il brand principale, poi tutto il resto viene di conseguenza.

![Firefox main logos](http://ffp4g1ylyit3jdyti1hqcvtb-wpengine.netdna-ssl.com/opendesign/files/2018/07/Screen-Shot-2018-07-26-at-11.27.44-PM.png)

Come sempre la procedura non può essere influenzata dall'esterno, ma dato che Mozilla ha adottato una strategia di **open design** già da prima di Quantum[^1], chiunque di noi può vederne ogni passo anche solo per trasparenza e per (in)formazione. Chissà come andrà a finire e che icone avremo sui nostri desktop tra qualche mese.

Intanto un paio di note a margine:

- Adoro sia la **masterbrand icon** del System 1 che quella del System 2;
- Le icone per i browser del System 1 sono più giocose e meno formali, le seconde sicuramente più professionali;
- Forse per il resto il System 2 mi convince di più.

E voi? Eh? Oh.

[^1]: Il progetto che ha portato una serie di miglioramenti sopra (la nuova fiammante UI) e sotto il cofano (integrazione di Servo almeno per il rendering del CSS). Per più dettagli vi linko direttamente [Wikipedia](https://it.wikipedia.org/wiki/Quantum_(Mozilla)).
