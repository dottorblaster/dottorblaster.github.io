---
layout: post
status: publish
published: true
title: "Terrò un talk durante openSUSE Asia 2024!"
date: 2024-09-21 17:23:55 +0200
categories: 
- Linux
tags: 
- gnome
- Rust
- opensuse
- linux
---

Se dovessi dire quale è l'emozione che ha prevalso di più in queste ultime settimane della mia vita, non ci riuscirei. Sono successe tante cose sia sul versante professionale che personale, ma in particolare di una cosa sono ultra felice: [il talk che ho proposto](https://events.opensuse.org/conferences/oSAS24/program/proposals/4784) qualche tempo fa per **openSUSE Asia 2024** è stato accettato.

Il che significa che quest'anno, dopo essere [stato in Giappone per ben tre settimane](https://dottorblaster.it/2024/07/giappone/), mi godrò un'altra bella fetta di tempo a Tokyo per partecipare a openSUSE Asia, che quest'anno si tiene ad Azabudai Hills, con un talk sullo sviluppo di applicazioni per il desktop Linux in [Rust con GTK](https://gtk-rs.org/), in particolare con alcune librerie che permettono di scrivere codice dichiarativo semplificando un po' il flusso di lavoro, come [Relm4](https://relm4.org/).

Ho solo venti minuti per parlare di tutto questo quindi dovrò andare veloce e non mi potrò permettere particolari excursus, ma in particolare un aspetto su cui mi vorrei concentrare sarà una comparazione tra l'esperienza che ho sempre avuto sviluppando con tecnologie web e l'esperienza che sto invece avendo con lo sviluppo di un client per Pocket. Ci sono sicuramente tantissime differenze, come i tempi di build, le tecniche di distribuzione, e il fatto di avere UI e logica di business "impacchettati insieme", ma anche tantissimi punti in comune, specie se si compara una tecnologia come React a una come Relm4, che ne è comunque figlia nell'approccio.

Ne racconterò sicuramente di più dopo la conferenza, per ora il mio pubblico giapponese (!!!) ha la priorità.

### Cenni su openSUSE Asia
Già da qualche anno dei colleghi mi avevano incentivato a partecipare a **openSUSE Asia**, ma non l'avevo mai fatto perché non pensavo di essere abbastanza qualificato. Nell'ultimo anno la situazione è cambiata perché ho cominciato a dare una mano sulla distro, mantenendo il pacchetto di Elixir, portando alcuni pacchetti che erano assenti e soprattutto facendomi una cultura sul funzionamento del progetto attraverso le varie mailing list.

OpenSUSE Asia è un luogo di incontro fisico in Asia appunto per permettere lo scambio di idee di persona dove gli sviluppatori occidentali sono fortemente incoraggiati a partecipare, proprio per non far sentire le persone asiatiche in una sorta di silos, fenomeno che a volte accade in svariati progetti per via del fuso orario. Siccome l'idea mi intrigava, ovviamente mi sono subito messo a scartabellare e approfondire.

Dal [blog ufficiale di openSUSE](https://news.opensuse.org/2024/05/31/os-asia-summit-invitation/):

> The openSUSE Project is excited to announce that openSUSE.Asia Summit 2024 will be held in Tokyo, Japan. The openSUSE.Asia Summit is an annual conference for users and contributors of openSUSE and FLOSS enthusiasts. The former summits received major participation from Indonesia, China, Taiwan, Japan, South Korea, and India.
>
> Since the first openSUSE.Asia Summit was held in Beijing in 2014, the summits have been great opportunities for the online community to gather in person, know each other, and share knowledge and experiences about openSUSE including applications running on it. However, COVID-19 made it difficult for 3 years. One of our goals of this year’s summit is to provide a place for communication. Please note that we will not accept talks by video call this year.

Che altro dire... non vedo l'ora di essere sull'aereo. Ci si vede a Tokyo! :-D
