---
layout: post
status: publish
published: true
title: Mozilla + Pocket = <3
date: 2017-03-03 18:09:30 +0100
categories:
- Tech
tags:
- startup
- pocket
- mozilla
---

![Pocket + Mozilla](https://blog.mozilla.org/wp-content/uploads/2017/02/pocket-mozilla-image.jpg)

Ora che ho trovato un briciolo di tempo in mezzo (sul finale, anzi) di una **settimana incredibile**, parliamo un attimo di questo fatto: [Mozilla ha acquisito Pocket](https://blog.mozilla.org/blog/2017/02/27/mozilla-acquires-pocket/). Mi sembra tutto molto in linea con la strategia di Mozilla che prevede di estendere la sua **visione sui contenuti** e sul web ad ogni ambito, cosa che aveva già provato a fare svariate volte tramite Firefox con varie soluzioni per la leggibilità degli articoli su Internet.

> Pocket brings to Mozilla a successful human-powered content recommendation system with 10 million unique monthly active users on iOS, Android and the Web, and with more than 3 billion pieces of content saved to date.

**Pocket** è esattamente il tassello mancante, poiché una piattaforma che ha mercato e funziona sia su Android, sia su iOS, fa esattamente quello che Mozilla ha cercato di integrare in Firefox per anni, ovvero i contenuti "without all the bullshit". Chi si ricorda della [Reader View](https://support.mozilla.org/t5/Basic-Browsing/Firefox-Reader-View-for-clutter-free-web-pages/ta-p/38466)? L'avete mai usata?

> In working closely with Pocket over the last year around the integration within Firefox, we developed a shared vision and belief in the opportunity to do more together that has led to Pocket joining Mozilla today.

Quello che mi sembra un buon colpo per **Mozilla**, mi sembra anche un'elegante "uscita di scena" per Pocket, in un senso molto particolare: nonostante io sia un utilizzatore di Pocket in maniera molto massiccia, non mi sono mai, mai, _mai_ trovato nella condizione di (anche solo) desiderare un upgrade del mio account. Cosa che svariate altre volte è successa invece ad esempio con Feedly. Alla luce di questo, ho sempre avuto qualche problema ad accettare l'idea di **sostenibilità** di un'azienda come Pocket.

Data questa premessa, sicuramente Mozilla è un buon approdo, dato che la sostenibilità del modello di Mozilla non è assolutamente data da una visione capitalistica quanto più dall'aderenza al modello di una **charity**.