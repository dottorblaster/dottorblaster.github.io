---
layout: post
status: publish
published: true
title: Elixir Roma ha un cuore che non smette mai di battere
date: 2019-04-06 18:00:13 +0200
categories:
- Development
tags:
- Elixir
- Erlang
- Roma
- BEAM
---

Ormai è un bel po' di tempo che principalmente io e Claudio ci occupiamo della community di [Elixir Roma](http://elixir-roma.org/) (in quanto a contenuti lui è decisamente più prolifico di me), così dato che negli ultimi tempi ci sono stati un po' di eventi importanti per noi alchimisti romani, ho deciso con una PR di portare un po' di gioia e rivoluzione nel nostro giardino.

Ho dato una spolverata al sito, abbiamo ricominciato a postare sul blog una piccola minuta degli incontri, e ci stiamo sforzando di fare meglio la **pianificazione** dei successivi. Questo perché:

- Abbiamo ricevuto una visita in ufficio! **Marco di Elixir Atlanta** ci ha fatto sapere che in quanto a "risalto" siamo la prima community Elixir in Italia. Così abbiamo deciso di dare valore a questo sforzo;
- Nel tempo, lentamente, con tantissima pazienza, stiamo aumentando;
- Siamo stati insieme a **Code Beam Lite**, di cui spero di poter scrivere quanto prima perché è stata davvero una bella esperienza.

E insomma, senza nessuna occasione speciale si riparte. Mi rende particolarmente orgoglioso il risultato che abbiamo ottenuto nel tempo. È frutto di uno sforzo costante, e soprattutto raggiungere questi traguardi mi fa affrontare (e non solo a me chiaramente) quanto è difficile mettere in piedi una community su qualcosa di nicchia come **Elixir a Roma**.
