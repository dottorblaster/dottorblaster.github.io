---
layout: post
status: publish
published: true
title: 'Microsoft e Linux: costrizione, o coopetition?'
author:
  display_name: Bl@ster
  login: Blaster
  email: dottorblaster@gmail.com
  url: http://www.dottorblaster.it
author_login: Blaster
author_email: dottorblaster@gmail.com
author_url: http://www.dottorblaster.it
wordpress_id: 1350
wordpress_url: http://dottorblaster.it/?p=1350
date: '2012-06-16 18:30:30 +0200'
date_gmt: '2012-06-16 17:30:30 +0200'
categories:
- Linux
tags:
- Aziende
- linux
- microsoft
- coopetition
- azure
- windows
comments:
- id: 17566
  author: Gaetano Belcastro
  author_email: ''
  author_url: http://twitter.com/freakazoid1988
  date: '2012-06-16 18:40:00 +0200'
  date_gmt: '2012-06-16 17:40:00 +0200'
  content: |-
    Per non dimenticare on{X}, l'app per Xbox Live! (o come si chiama) e un altro giochino di cui non ricordo il nome per Android.
    È ovvio che se non riesci a vincere, scendi a patti col nemico, e questo mi potrebbe stare anche bene; però vorrei esprimere la mia perplessità riguardo al Secure Boot. Certo, 99$ una tantum sono una cifra ridicola per qualsiasi distro più o meno seria, ma credo che il discorso sia più "filosofico/etico" che altro. Quello che mi turba è: e se volessi far girare un kernel che ho compilato io o che ho trovato, ad esempio, su AUR?
- id: 17567
  author: Bl@ster
  author_email: dottorblaster@gmail.com
  author_url: http://dottorblaster.it/
  date: '2012-06-16 18:50:00 +0200'
  date_gmt: '2012-06-16 17:50:00 +0200'
  content: |-
    E non dimentichiamo nemmeno MSN Messenger per Android in un patetico tentativo di rilanciare la piattaforma :D


    Questo è vero e devo confessarti di averci pensato circa una settimana fa mentre analizzavo la questione. Non so come si ponga esattamente la cosa, questo è un bell'interrogativo, anche se è certamente un punto di partenza che le distro comprino una chiave da Verisign ;)
- id: 17568
  author: Stefanauss
  author_email: stefanauss@gmail.com
  author_url: ''
  date: '2012-06-16 18:58:00 +0200'
  date_gmt: '2012-06-16 17:58:00 +0200'
  content: |-
    Neanche uno di questi casi trattati (e on{x}, e XBox Live) non è stato forzato nella gola di Microsoft da necessità di mercato. Sono senza dubbio un beneficio per gli utenti Linux che sono anche, volenti o nolenti, utenti MS. Costrizione reattiva, neanche contromosse dettate da una propria strategia.

    Se vogliamo parlare di strategia MS:
    La coopetition diventerà l'eufemismo del secolo quando Secure Boot, ovviamente presentato come il Sacro Graal della sicurezza, verrà reso non disabilitabile da un numero sempre maggiore di vendor.
- id: 17569
  author: Bl@ster
  author_email: dottorblaster@gmail.com
  author_url: http://dottorblaster.it/
  date: '2012-06-16 19:16:00 +0200'
  date_gmt: '2012-06-16 18:16:00 +0200'
  content: 'Finché è disabilitabile, io approvo. Il problema è che già su ARM (quindi
    tablet eccetera) Secure Boot è reso non disabilitabile: fortunatamente come dicevamo
    tempo fa con Antonio ''TheKaneB'' Barba (che spero commenti presto :D) pare che
    ci siano delle controindicazioni nel caso di abilitazione forzata su PC riguardanti
    qualche brevetto aut similia. Speriamo bene... (sarebbe pure la prima volta che
    accordi simili ci proteggono da qualcosa di totalitario)'
- id: 17573
  author: Lazza
  author_email: andrea.lazzarotto@gmail.com
  author_url: http://andrealazzarotto.com/
  date: '2012-06-17 13:37:00 +0200'
  date_gmt: '2012-06-17 12:37:00 +0200'
  content: |-
    La notizia è curiosa... Comunque ho smesso di usare Skype da molti mesi e non vedo il motivo di riprendere adesso. :P (anche se una riscrittura alla GUI di Jitsi ci vorrebbe, per renderlo definitivamente l'alternativa moderna a Skype)
    Alla fine dei conti penso tu abbia beccato il punto: di Linux non gliene frega nulla, dei soldi sì. Quindi se possono guadagnare un sacco sulla pelle degli altri supportando Ubuntu e/o altre distro famose lo faranno, i maledetti. :)
- id: 17574
  author: Bl@ster
  author_email: dottorblaster@gmail.com
  author_url: http://dottorblaster.it/
  date: '2012-06-17 17:52:00 +0200'
  date_gmt: '2012-06-17 16:52:00 +0200'
  content: D'altronde è il lato meraviglioso dell'open source. Essendo così diffuso
    ti obbliga ad averci a che fare con prodotti i quali magari non ti vanno proprio
    giù. Croce e delizia di Microsoft, Linux e soprattutto Android. ;)
- id: 17575
  author: Dario Cavedon
  author_email: dcavedon@gmail.com
  author_url: http://profiles.google.com/dcavedon
  date: '2012-06-18 09:59:00 +0200'
  date_gmt: '2012-06-18 08:59:00 +0200'
  content: "A Microsoft - come a tutte le aziende - interessano solo i soldi.  Tutte
    le azioni di MS \"a favore\" - che io definirei \"coatte\" - o contro il software
    libero devono leggersi solo in questa ottica. \nQuindi: Microsoft fa qualcosa
    per il sw libero solo dove vede un ritorno economico oppure è costretta a farlo,
    per non rimanere fuori dal giro.\n\n\nComunque un paio di anni fa il Prof. Renzo
    Davoli all'Ubuntu-it meeting disse qualcosa che suonava circa così: \"il software
    libero, pur avendo quote minime di mercato desktop, influenza già adesso il software
    proprietario, condizionandone le scelte\". Anche quelle di Microsoft."
- id: 17576
  author: telperion
  author_email: nikita_top@libero.it
  author_url: ''
  date: '2012-06-18 15:45:00 +0200'
  date_gmt: '2012-06-18 14:45:00 +0200'
  content: |
    "Secure Boot, ovviamente presentato come il Sacro Graal della sicurezza"
    Specialmente nei device slate con arm, dove il so è flashato in una card, e non viene installato da media.
    Chi ti dice che una partita di questi cosi non sia stata flashata da terzi con worm e spyware compresi?
    Magari nei mercati "alternativi" a prezzi modici?
    Su pc x86 fissi o notebook, non penso ci sia alcun problema a disattivare la cosa.
    Sugli slate arm penso sia necessaria per la sicurezza dell'u-tonto, pena perdita di un sacco di soldi.
    Se poi NON ti piace, NON comprare, comprati uno slate android, mica te lo ordina il dottore w8 ...
---
<p>È un po' di tempo che mi ronza in testa questo pensierucolo, e ora che ho finalmente dato l'esame di <strong>Elettrotecnica 1</strong> posso concedermi qualche riflessione in merito (per iscritto) senza sentirmi in colpa: Microsoft e Linux. Quanto tempo la comunità ha atteso questo momento? Veramente tanto, è innegabile; eppure sembra passare quasi inosservata la reazione di <strong>Microsoft</strong> alla crescita "spontanea" dell'ecosistema <strong>Linux</strong> che si è venuto a creare in questi pochi anni. Nonostante questo, è anche possibile notare che la stessa Microsoft non sbandiera molto le proprie innovazioni. Per avere un quadro della situazione più completo, ho raccolto le "fonti", ovvero le notizie che mi sono balzate all'occhio, soprattutto in queste due settimane in cui Microsoft ha destato la mia attenzione.</p>
<p><img class="aligncenter" title="Steve Ballmer in Microsoft" src="http://farm7.staticflickr.com/6094/6245312072_0b4f74757b.jpg" alt="Steve Ballmer in Microsoft" width="500" height="330" /></p>
<h3>Il caso OpenSUSE e HyperV su Linux</h3>
<p>È una storia vecchia, lo so. Mi sputerete in un occhio, eppure voglio menzionarla lo stesso: <a href="http://www.oneopensource.it/19/07/2011/microsoft-contribuisce-a-linux-3-0/">Microsoft ha scritto</a> un "pezzo" (anche consistente) di kernel Linux, migliorando assieme a <strong>Novell</strong> il supporto ad <strong>HyperV</strong> del pinguino in ambito server. Voglia di semplice profitto? Può darsi. In ogni caso, è palese che pur guadagnandoci <strong>Microsoft</strong>, Linux ha avuto il suo tornaconto: 343 piccole modifiche che, in condizioni d'uso particolari, fanno la loro piccola (?) differenza. Notizia del Luglio scorso. Eppure non è finita qui.</p>
<h3>Linux disponibile tramite Windows Azure</h3>
<p>Conoscete <strong>Windows Azure</strong>? È l'infastruttura che offre Microsoft per il cloud computing. Pur non avendola provata di persona, ne ho sentito parlare abbastanza bene, esattamente come ho sentito parlare bene di Amazon EC2. Perché allora mi ha colpito Azure? Beh, perché dalla scorsa settimana ha cominciato ad offrire (cosa già pianificata qualche mese fa) <a href="http://www.oneopensource.it/08/06/2012/microsoft-rende-disponibili-le-immagini-linux-per-windows-azure/">appliance con Linux</a>, in particolare OpenSUSE, <strong>Ubuntu</strong> e CentOS, ossia quelle distro tra le più certificate/certificabili - proprio, a quanto pare, per soddisfare una domanda sempre crescente. Si fa di tutto per acchiappare clienti, eh? Già: anche offrire qualcosa di diverso da <strong>Windows Server</strong>, in particolare un sistema operativo tuo diretto concorrente. Una mossa di vero fairplay imprenditoriale che credo porterà tantissimi guadagni in casa <strong>Microsoft</strong>, la quale sta puntando molto su Azure, e con queste premesse credo che avrà un ritorno di investimento posititivissimo.</p>
<h3>Skype 4.0 per Linux</h3>
<p>Come se non bastasse la diffusione, anche se solo tramite applicazione virtuale, di Linux su server, per unificare la user experience del suo nuovo giocattolino, ossia <strong>Skype</strong>, Microsoft <a href="http://www.oneopensource.it/15/06/2012/skype-per-linux-4-0-disponibile-per-il-download/">ha scritto un aggiornamento</a> - il primo major update da quando ha acquistato la società - del client per Linux. Nonostante la brutta interfaccia dei client per Windows e Mac OS X, Skype per Linux continua ad essere il mio preferito dato che pur aggiornando il core e prevedendo nuove icone, nuove emoticon, e nuove feature, l'interfaccia a <strong>pannelli flottanti</strong> non è stata modificata integrando solamente una finestra unica di conversazione (come accade già sugli altri OS); ora come ora quindi Skype per Linux è il client che più apprezzo, come è sempre stato, tra tutti quelli per tutte le piattaforme. E il fatto che <strong>Microsoft</strong> non si sia fatta pregare nemmeno poi troppo per questo aggiornamento, significa ai miei occhi che, nonostante la rivalità, anche se guardando i numeri poi Linux viene irrimediabilmente messo alle corde, il gigante cattivo dell'informatica degli ultimi vent'anni abbia cercato un'egoistica redenzione nei campi dove può ottenere un ritorno economico.</p>
<h3>Costrizione o coopetition?</h3>
<p>Possiamo dire che ci siano entrambe? In un mio <a href="https://plus.google.com/107464946668215159377/posts/gjASP7hoaup">post su Google Plus</a>, riguardo la questione Skype per Linux, <a href="https://plus.google.com/101529328159487219534/posts">Michele "blackibiza" Adduci</a>:</p>
<blockquote><p>Non credo ci abbiano lavorato di recente, solo dopo l'annuncio della pubblicitá, anche perché hanno ridisegnato quasi tutto completamente e adesso Skype si integra perfettamente anche con Unity, prima non andava.</p></blockquote>
<p>Tutta questa bontà in un solo update mi fa pensare che <strong>Microsoft</strong> abbia considerato la cosa seriamente e abbia deciso di offrire un buon software anche su una piattaforma ad alto livello di concorrenza. Possiamo quindi parlare di <strong>coopetition</strong>, anche se ovviamente le opere di Microsoft sono finalizzate esclusivamente al porting di prodotti propri e alla costrizione a fare questo dalle quote di mercato. Un po' l'uno un po' l'altro, infine, e direi anche a ragione: si sa che in fondo l'ecosistema Linux e quello <strong>open source</strong>, in un'ottica ancora più ampia, permettono ad ognuno di avere la sua parte.</p>
<h3>In coda: ma quindi il Secure Boot?</h3>
<p>Devo ancora farmi un'idea su <strong>Secure Boot</strong>: il fatto che le chiavi vengano gestite da Microsoft ma effettivamente inviate e retribuite a <strong>Verisign</strong> mi piace. In fondo è un sistema come un altro per la sicurezza; per piacermi ancora di più ci dovrebbero essere più società autorizzate al rilascio di chiavi univoche, come accade per i certificati <strong>SSL</strong>.</p>
<p><em>Photo courtesy of <a href="http://www.flickr.com/photos/dellphotos/6245312072/">Dell's Official Flickr Page</a></em></p>
